<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 6\. X varuje">
    <meta name="apple-mobile-web-app-capable" content="yes">
    <title>Kapitola 6. X varuje</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Karel Čapek: Válka s mloky">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Válka s mloky">
    <meta property="og:title" content="Válka s mloky">
    <meta property="og:type" content="book">
    <meta property="og:book:author" content="Karel Čapek">
    <meta property="twitter:title" content="Karel Čapek: Válka s mloky">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./valka_s_mloky_028.html">
    <link rel="next" href="./valka_s_mloky_030.html">
    <meta name="nb-order" content="25">
    <link rel="self" href="valka_s_mloky_029.html">
    <meta name="nb-identifier" content="capek-valka-s-mloky-0921b6d">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2063" data-nb-chars="13090">
    <nav role="doc-toc">
      <ul class="plain section">
        <li><a href="valka_s_mloky_005.html">Předmluva</a></li>
        <li><a href="valka_s_mloky_006.html">Kniha
            první
            Andrias Scheuchzeri</a>
          <ul class="plain">
            <li><a href="valka_s_mloky_007.html">Kapitola
                1.
                Podivínství kapitána Van Tocha</a></li>
            <li><a href="valka_s_mloky_008.html">Kapitola
                2.
                Pan Golombek[4]
                a pan Valenta[5]</a></li>
            <li><a href="valka_s_mloky_009.html">Kapitola
                3.
                G. H. Bondy a jeho krajan</a></li>
            <li><a href="valka_s_mloky_010.html">Kapitola
                4.
                Obchodní podnik kapitána Van Tocha</a></li>
            <li><a href="valka_s_mloky_011.html">Kapitola
                5.
                Kapitán J. Van Toch a jeho cvičení ještěři</a></li>
            <li><a href="valka_s_mloky_012.html">Kapitola
                6.
                Jachta na laguně</a></li>
            <li><a href="valka_s_mloky_013.html">Kapitola
                7.
                Pokračování jachty na laguně</a></li>
            <li><a href="valka_s_mloky_014.html">Kapitola
                8.
                Andrias Schuechzeri</a></li>
            <li><a href="valka_s_mloky_015.html">Kapitola
                9.
                Andrew Scheuchzer</a></li>
            <li><a href="valka_s_mloky_016.html">Kapitola
                10.
                Posvícení v Novém Strašecí</a></li>
            <li><a href="valka_s_mloky_017.html">Kapitola
                11.
                O Lidogešterkách</a></li>
            <li><a href="valka_s_mloky_018.html">Kapitola
                12.
                Salamander-Syndicate</a></li>
          </ul>
        </li>
        <li><a href="valka_s_mloky_019.html">Kniha
            druhá
            Po stupních civilizace</a>
          <ul class="plain">
            <li><a href="valka_s_mloky_020.html">Kapitola
                1.
                Pan Povondra čte noviny</a></li>
            <li><a href="valka_s_mloky_021.html">Kapitola
                2.
                Po stupních civilizace (Dějiny Mloků)1</a></li>
            <li><a href="valka_s_mloky_022.html">Kapitola
                3.
                Pan Povondra čte opět noviny</a></li>
          </ul>
        </li>
        <li><a href="valka_s_mloky_023.html">Kniha
            třetí
            Válka s mloky</a>
          <ul class="plain">
            <li><a href="valka_s_mloky_024.html">Kapitola
                1.
                Masakr na Ostrovech kokosových</a></li>
            <li><a href="valka_s_mloky_025.html">Kapitola
                2.
                Srážka v Normandii</a></li>
            <li><a href="valka_s_mloky_026.html">Kapitola
                3.
                Incident v La Manche</a></li>
            <li><a href="valka_s_mloky_027.html">Kapitola
                4.
                Der Nordmloch</a></li>
            <li><a href="valka_s_mloky_028.html">Kapitola
                5.
                Wolf Meynert píše své dílo</a></li>
            <li><a href="valka_s_mloky_029.html">Kapitola
                6.
                X varuje</a></li>
            <li><a href="valka_s_mloky_030.html">Kapitola
                7.
                Zemětřesení v Louisianě</a></li>
            <li><a href="valka_s_mloky_031.html">Kapitola
                8.
                Chief Salamander klade požadavky</a></li>
            <li><a href="valka_s_mloky_032.html">Kapitola
                9.
                Konference ve Vaduzu</a></li>
            <li><a href="valka_s_mloky_033.html">Kapitola
                10.
                Pan Povondra to bere na sebe</a></li>
            <li><a href="valka_s_mloky_034.html">Kapitola
                11.
                Autor mluví sám se sebou</a></li>
          </ul>
        </li>
        <li><a href="valka_s_mloky_035.html">Ediční poznámka</a></li>
        <li><a href="valka_s_mloky_036.html">Život a doba spisovatele
            Karla Čapka v datech</a></li>
        <li><a href="valka_s_mloky_037.html">První
            vydání knih Karla Čapka</a></li>
        <li><a href="valka_s_mloky_038.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./valka_s_mloky_028.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="20"><span class="idea" data-nb-ref-number="1" id="idea1" data-nb-words="4" data-nb-chars="20">Kapitola 6. X&nbsp;varuje</span></h1>
        <section>
          <p class="chunk" data-nb-ref-number="2" data-nb-words="253" data-nb-chars="1742"><span class="idea" data-nb-ref-number="2" id="idea2" data-nb-words="253" data-nb-chars="1742">Snad i&nbsp;to&nbsp;byl následek prorocké knihy Meynertovy, že&nbsp;literární a&nbsp;umělecká avantgarda v&nbsp;kulturních centrech vyhlásila devízu: Po&nbsp;nás ať&nbsp;přijdou Salamandři! Budoucnost náleží Mlokům. Mloci, toť kulturní revoluce. Ať&nbsp;nemají svého umění: aspoň nejsou zatíženi idiotskými ideály, zaschlými tradicemi a&nbsp;celou tou ztyřelou, nudnou, školometskou veteší, které se&nbsp;říkalo poezie, hudba, architektura, filozofie a&nbsp;vůbec kultura, – senilní slova, při nichž se&nbsp;nám obrací žaludek. Tím lépe, že&nbsp;dosud nepropadli přežvykování přežilého lidského umění: my&nbsp;jim uděláme nové. My&nbsp;mladí razíme cestu budoucímu světovému salamandrismu: my&nbsp;chceme být prvními Mloky, my&nbsp;jsme Salamandři zítřka! A&nbsp;tak se&nbsp;zrodilo mladé básnické hnutí salamandriánů, vznikla tritonská (třítónová) hudba a&nbsp;pelagické malířství, které se&nbsp;inspirovalo tvarovým světem medúz, mořských láčkovců a&nbsp;korálů. Krom toho bylo objeveno regulační dílo Mloků jako nový zdroj krásy a&nbsp;monumentality. Už&nbsp;máme po&nbsp;krk přírody, volalo se; sem s&nbsp;hladkými betonovými břehy místo starých rozervaných útesů! Romantika je&nbsp;mrtva; budoucí pevniny budou obrýsovány čistými přímkami a&nbsp;předělány na&nbsp;sférické trojúhelníky a&nbsp;kosočtverce; starý geologický svět musí být nahrazen geometrickým. Zkrátka bylo tu&nbsp;zase jednou něco nového a&nbsp;budoucího, nové duchovní senzace a&nbsp;nové kulturní manifesty; ti&nbsp;pak, kdo opomenuli včas nastoupit cestu příštího salamandrismu, cítili s&nbsp;hořkostí, že&nbsp;propásli svou dobu, a&nbsp;mstili se&nbsp;za&nbsp;to&nbsp;tím, že&nbsp;hlásali čisté lidství, návrat k&nbsp;člověku a&nbsp;k&nbsp;přírodě a&nbsp;jiná reakcionářská hesla. Ve&nbsp;Vídni byl vypískán koncert tritonské hudby, v&nbsp;pařížském Salonu Nezávislých rozřezal neznámý pachatel pelagický obraz nazvaný Capriccio en&nbsp;bleu; prostě salamandrismus byl na&nbsp;vítězném a&nbsp;nezadržitelném postupu.</span></p>
          <p class="chunk" data-nb-ref-number="3" data-nb-words="62" data-nb-chars="408"><span class="idea" data-nb-ref-number="3" id="idea3" data-nb-words="62" data-nb-chars="408">Nechybělo ovšem zpátečnických hlasů, které se&nbsp;stavěly proti „mločí mánii“, jak se&nbsp;tomu říkalo. Nejzásadnější v&nbsp;tom směru byl anonymní anglický pamflet, který vyšel pod názvem X&nbsp;varuje. Tato brožura dosáhla značného rozšíření, ale totožnost jejího původce nebyla nikdy odhalena; mnoho lidí mínilo, že&nbsp;ji&nbsp;napsal nějaký vysoký církevní hodnostář, soudíce tak podle toho, že&nbsp;v&nbsp;angličtině X&nbsp;je&nbsp;zkratka pro Krista.</span></p>
          <p class="chunk" data-nb-ref-number="4" data-nb-words="186" data-nb-chars="1189"><span class="idea" data-nb-ref-number="4" id="idea4" data-nb-words="186" data-nb-chars="1189">V&nbsp;první kapitole se&nbsp;pisatel pokusil o&nbsp;statistiku Mloků, omlouvaje se&nbsp;zároveň za&nbsp;nepřesnost čísel, která uvádí. Tak už&nbsp;odhad celkového počtu všech Salamandrů kolísá toho času mezi sedminásobkem a&nbsp;dvacetinásobkem úhrnného počtu všech lidí na&nbsp;světě. Stejně neurčité jsou naše vědomosti o&nbsp;tom, kolik mají Mloci pod mořem továren, naftových studní, chaluhových plantáží, úhořích farem, využité vodní síly a&nbsp;jiných přírodních zdrojů; nemáme ani přibližných dat o&nbsp;tom, jaká je&nbsp;výrobní kapacita mločího průmyslu; nejméně ze&nbsp;všeho je&nbsp;nám pak známo, jak to&nbsp;vypadá s&nbsp;vyzbrojením Mloků. Víme sice, že&nbsp;Salamandři jsou ve&nbsp;své spotřebě kovů, strojových součástí, výbušných látek a&nbsp;mnoha chemikálií odkázáni na&nbsp;lidi; ale jednak všechny státy přísně tají, jaké zbraně a&nbsp;kolik jiných výrobků dodávají svým Mlokům, jednak víme nápadně málo o&nbsp;tom, co&nbsp;vlastně v&nbsp;hlubinách mořských Mloci vyrábějí z&nbsp;polotovarů a&nbsp;surovin, které kupují od&nbsp;lidí. Jisto je, že&nbsp;Salamandři si&nbsp;ani nepřejí, abychom to&nbsp;věděli; v&nbsp;posledních letech zahynulo utopením nebo udušením tolik potápěčů spuštěných na&nbsp;dno mořské, že&nbsp;už&nbsp;to&nbsp;nelze přičítat pouhé náhodě. To&nbsp;arciť je&nbsp;úkaz alarmující jak po&nbsp;stránce průmyslové, tak v&nbsp;ohledu vojenském.</span></p>
          <p class="chunk" data-nb-ref-number="5" data-nb-words="195" data-nb-chars="1116"><span class="idea" data-nb-ref-number="5" id="idea5" data-nb-words="195" data-nb-chars="1116">Je&nbsp;ovšem těžko si&nbsp;představit, pokračoval X&nbsp;v&nbsp;dalších paragrafech, co&nbsp;by&nbsp;si&nbsp;mohli nebo chtěli Mloci na&nbsp;lidech vzít. Nemohou žít na&nbsp;souši, a&nbsp;my&nbsp;jim celkem nemůžeme překážet v&nbsp;tom, jak si&nbsp;žijí pod vodou. Naše a&nbsp;jejich životní prostředí je&nbsp;od&nbsp;sebe přesně a&nbsp;navěky odděleno. Je&nbsp;sice pravda, že&nbsp;na&nbsp;nich žádáme určité pracovní výkony; ale za&nbsp;to&nbsp;je&nbsp;z&nbsp;velké části krmíme a&nbsp;dodáváme jim suroviny a&nbsp;tovary, kterých by&nbsp;bez nás vůbec neměli, například kovy. Ale i&nbsp;když není praktického důvodu k&nbsp;nějakému antagonismu mezi námi a&nbsp;Mloky, je&nbsp;tu, řekl bych, protiva metafyzická: proti tvorům povrchovým stojí tvorové hlubinní (abyssal<sup id="fnref:1"><a href="#fn:1" class="footnote-ref" role="doc-noteref">1</a></sup>); bytosti noční proti bytostem denním; temné tůně vodní proti jasné a&nbsp;suché zemi. Hranice mezi vodou a&nbsp;zemí je&nbsp;nějak ostřejší, nežli bývala: naší země se&nbsp;dotýká jejich voda. Mohli bychom žít pro všechny časy dokonale mimo sebe a&nbsp;vyměňovat si&nbsp;jenom určité služby a&nbsp;produkty; ale je&nbsp;těžko se&nbsp;zbavit tísnivého pocitu, že&nbsp;to&nbsp;asi nepůjde. Proč? Nemohu vám podat přesných důvodů; ale ten pocit tu&nbsp;je; je&nbsp;to&nbsp;cosi jako tušení, že&nbsp;jednou se&nbsp;vodstvo samo obrátí proti zemi, aby se&nbsp;vyřídila otázka kdo s&nbsp;koho.</span></p>
          <p class="chunk" data-nb-ref-number="6" data-nb-words="241" data-nb-chars="1457"><span class="idea" data-nb-ref-number="6" id="idea6" data-nb-words="241" data-nb-chars="1457">Přiznávám se&nbsp;tímto k&nbsp;úzkosti poněkud iracionální, praví dále X; ale velmi by&nbsp;se&nbsp;mi&nbsp;ulevilo, kdyby Mloci vystoupili proti lidstvu s&nbsp;nějakými požadavky. Mohlo by&nbsp;se&nbsp;s&nbsp;nimi aspoň jednat, mohly by&nbsp;se&nbsp;s&nbsp;nimi uzavírat různé koncese, smlouvy a&nbsp;kompromisy; ale jejich mlčení je&nbsp;strašné. Bojím se&nbsp;jejich nepochopitelné zdrženlivosti. Mohli by&nbsp;například žádat pro sebe určité politické výhody; upřímně řečeno, zákonodárství pro Mloky je&nbsp;ve&nbsp;všech státech poněkud zastaralé a&nbsp;není už&nbsp;důstojno tvorů tak civilizovaných a&nbsp;početně tak silných. Slušelo by&nbsp;se&nbsp;upravit nově práva i&nbsp;povinnosti Mloků, a&nbsp;to&nbsp;způsobem pro ně&nbsp;výhodnějším; mohlo by&nbsp;se&nbsp;uvažovat o&nbsp;nějaké míře autonomie pro Salamandry; bylo by&nbsp;spravedlivo zlepšit jejich pracovní podmínky a&nbsp;odměňovat jejich práci přiměřeněji. V&nbsp;mnohém ohledu by&nbsp;tedy bylo možno zlepšit jejich osud, kdyby o&nbsp;to&nbsp;aspoň žádali. Pak bychom jim mohli poskytnout některé ústupky a&nbsp;zavázat si&nbsp;je&nbsp;kompenzačními dohodami; přinejmenším by&nbsp;se&nbsp;tím získal čas pro řadu let. Avšak Mloci nežádají nic; zvyšují jen svou výkonnost a&nbsp;své objednávky; dnes už&nbsp;se&nbsp;konečně musíme ptát, kde se&nbsp;to&nbsp;obé jednou zastaví. Mluvívalo se&nbsp;kdysi o&nbsp;žlutém, o&nbsp;černém nebo o&nbsp;rudém nebezpečí; ale to&nbsp;byli aspoň lidé, a&nbsp;u&nbsp;lidí si&nbsp;dovedeme jakžtakž představit, co&nbsp;mohou chtít. Avšak i&nbsp;když ještě nemáme ponětí, jak a&nbsp;proti čemu vlastně bude lidstvo nuceno se&nbsp;bránit, musí být jasno aspoň to&nbsp;jedno: že&nbsp;budou-li na&nbsp;jedné straně Mloci, bude stát na&nbsp;druhé straně celé lidstvo.</span></p>
          <p class="chunk" data-nb-ref-number="7" data-nb-words="159" data-nb-chars="968"><span class="idea" data-nb-ref-number="7" id="idea7" data-nb-words="159" data-nb-chars="968">Lidé proti Mlokům! Je&nbsp;načase, aby to&nbsp;už&nbsp;jednou bylo takto formulováno. Vždyť, upřímně řečeno, normální člověk instinktivně Salamandry nenávidí, štítí se&nbsp;jich – a&nbsp;bojí se&nbsp;jich. Na&nbsp;celé člověčenstvo padá cosi jako mrazivý stín hrůzy. Co&nbsp;jiného je&nbsp;ta&nbsp;frenetická poživačnost, ta&nbsp;neúkojná žízeň po&nbsp;zábavě a&nbsp;rozkoši, to&nbsp;orgiastické rozpoutání, které se&nbsp;zmocnilo dnešních lidí? Nebylo podobného úpadku mravů od&nbsp;dob, kdy se&nbsp;na&nbsp;Římskou říši užuž sesouval vpád barbarů. To&nbsp;není jen ovoce nebývalého hmotného blahobytu, nýbrž zoufale přehlušovaná úzkost z&nbsp;rozvratu a&nbsp;zániku. Sem s&nbsp;poslední číší, než bude s&nbsp;námi konec! Jaká hanba, jaké třeštění! Zdá se, že&nbsp;Bůh z&nbsp;hrozného milosrdenství nechává zchátrat národy a&nbsp;třídy, které se&nbsp;řítí v&nbsp;záhubu. Chcete číst ohnivé mene tekel<sup id="fnref:2"><a href="#fn:2" class="footnote-ref" role="doc-noteref">2</a></sup> napsané nad hodokvasem lidstva? Pohleďte na&nbsp;světelné nápisy, které po&nbsp;celé noci září na&nbsp;zdech hýřících a&nbsp;prostopášných měst! V&nbsp;tom ohledu se&nbsp;my&nbsp;lidé už&nbsp;přibližujeme Mlokům: že&nbsp;žijeme víc v&nbsp;noci než ve&nbsp;dne.</span></p>
          <p class="chunk" data-nb-ref-number="8" data-nb-words="222" data-nb-chars="1346"><span class="idea" data-nb-ref-number="8" id="idea8" data-nb-words="222" data-nb-chars="1346">Kdyby aspoň ti&nbsp;Salamandři nebyli tak strašlivě průměrní, vyhrkl X&nbsp;jaksi stísněně. Ano, jsou jakžtakž vzdělaní; ale tím jsou ještě omezenější, neboť si&nbsp;osvojili z&nbsp;lidské civilizace jen to, co&nbsp;v&nbsp;ní&nbsp;je&nbsp;průměrné a&nbsp;užitkové, mechanické a&nbsp;opakovatelné. Stojí po&nbsp;boku lidstva jako fámulus Wagner po&nbsp;boku Faustově; učí se&nbsp;z&nbsp;týchž knih jako lidský Faust, jenom s&nbsp;tím rozdílem, že&nbsp;jim to&nbsp;stačí a&nbsp;že&nbsp;v&nbsp;nich nehlodá žádná pochybnost. To&nbsp;nejhroznější je, že&nbsp;rozmnožili ten učenlivý, hlupácký a&nbsp;sufizantní typ civilizované mediokrity<sup id="fnref:3"><a href="#fn:3" class="footnote-ref" role="doc-noteref">3</a></sup> ve&nbsp;velkém, v&nbsp;milionech a&nbsp;miliardách stejných kusů; nebo ne, mýlím se: to&nbsp;nejhroznější je, že&nbsp;mají takový úspěch. Naučili se&nbsp;užívat strojů a&nbsp;čísel, a&nbsp;ukázalo se, že&nbsp;to&nbsp;stačí, aby se&nbsp;stali pány svého světa. Vynechali z&nbsp;lidské civilizace všechno, co&nbsp;v&nbsp;ní&nbsp;bylo neúčelné, hravé, fantastické nebo starobylé; tím z&nbsp;ní&nbsp;vypustili, co&nbsp;v&nbsp;ní&nbsp;bylo lidského, a&nbsp;převzali jenom její holou praktickou, technickou a&nbsp;utilitární stránku. A&nbsp;tato žalostná karikatura lidské civilizace se&nbsp;má&nbsp;ohromně k&nbsp;světu; buduje technické divy, renovuje naši starou planetu a&nbsp;nakonec počíná fascinovat samo lidstvo. U&nbsp;svého žáka a&nbsp;sluhy se&nbsp;bude Faust učit tajemství úspěchu a&nbsp;prostřednosti. Buď se&nbsp;lidstvo s&nbsp;Mloky utká v&nbsp;dějinném konfliktu na&nbsp;život a&nbsp;na&nbsp;smrt, nebo se&nbsp;neodvratně posalamandří. Co&nbsp;mne se&nbsp;týče, uzavíral X&nbsp;melancholicky, viděl bych raději to&nbsp;prvé.</span></p>
          <p class="chunk" data-nb-ref-number="9" data-nb-words="110" data-nb-chars="684"><span class="idea" data-nb-ref-number="9" id="idea9" data-nb-words="110" data-nb-chars="684">Nuže, X&nbsp;vás varuje, pokračoval neznámý pisatel. Ještě je&nbsp;možno setřást ten studený a&nbsp;slizký kruh, který nás všechny svírá. Musíme se&nbsp;zbavit Salamandrů. Je&nbsp;jich už&nbsp;příliš mnoho; jsou vyzbrojeni a&nbsp;mohou proti nám obrátit válečný materiál, o&nbsp;jehož úhrnné síle nevíme skoro nic; ale strašnější nebezpečí než v&nbsp;jejich počtu a&nbsp;síle je&nbsp;pro nás lidi v&nbsp;jejich úspěšné, ba&nbsp;triumfální méněcennosti. Nevím, čeho se&nbsp;máme bát víc: zda jejich lidské civilizace, nebo jejich potměšilé, chladné a&nbsp;zvířecí krutosti; ale to&nbsp;dvoje dohromady dává něco nepředstavitelně děsivého a&nbsp;téměř ďábelského. Ve&nbsp;jménu kultury, ve&nbsp;jménu křesťanství a&nbsp;lidstva se&nbsp;musíme osvobodit od&nbsp;Mloků. A&nbsp;tu&nbsp;volal anonymní apoštol:</span></p>
          <p class="chunk" data-nb-ref-number="10" data-nb-words="49" data-nb-chars="312"><span class="idea" data-nb-ref-number="10" id="idea10" data-nb-words="49" data-nb-chars="312"><em>Vy blázni, přestaňte konečně krmit Mloky!</em> Přestaňte je&nbsp;zaměstnávat, vzdejte se&nbsp;jejich služeb, nechte je, ať&nbsp;se&nbsp;odstěhují kamkoliv, kde se&nbsp;sami uživí jako jiné vodní tvorstvo! Sama příroda si&nbsp;už&nbsp;udělá pořádek v&nbsp;jejich nadbytku: jen když lidé, lidská civilizace a&nbsp;lidské dějiny nebudou dál pracovat pro Salamandry!</span></p>
          <p class="chunk" data-nb-ref-number="11" data-nb-words="54" data-nb-chars="346"><span class="idea" data-nb-ref-number="11" id="idea11" data-nb-words="54" data-nb-chars="346"><em>A přestaňte Mlokům dodávat zbraně</em>, zarazte pro ně&nbsp;dodávky kovů a&nbsp;třaskavin, neposílejte jim už&nbsp;stroje a&nbsp;tovary lidské! Nebudete dodávat tygrům zuby a&nbsp;jed hadům; nebudete topit pod ohněm sopečným, aniž prokopávat hráze povodním. Buď uvalen zákaz dodávek na&nbsp;všechna moře, buďte Mloci postaveni mimo zákon, buďte prokleti a&nbsp;vyloučeni z&nbsp;našeho světa,</span></p>
          <p class="chunk" data-nb-ref-number="12" data-nb-words="6" data-nb-chars="38"><span class="idea" data-nb-ref-number="12" id="idea12" data-nb-words="6" data-nb-chars="38"><em>buď utvořena Liga národů proti Mlokům!</em></span></p>
          <p class="chunk" data-nb-ref-number="13" data-nb-words="85" data-nb-chars="572"><span class="idea" data-nb-ref-number="13" id="idea13" data-nb-words="85" data-nb-chars="572">Celé lidstvo buď připraveno bránit své bytí se&nbsp;zbraní v&nbsp;rukou; nechať se&nbsp;na&nbsp;popud Společnosti národů, švédského krále nebo římského papeže sejde světová konference všech civilizovaných států, aby uzavřela Světovou unii nebo aspoň spolek všech křesťanských národů proti Salamandrům! Dnes je&nbsp;osudný okamžik, kdy se&nbsp;pod strašlivým tlakem mločího nebezpečí a&nbsp;lidské odpovědnosti může podařit, nač nestačila světová válka se&nbsp;všemi svými nesmírnými oběťmi: zřízení Spojených Států Světa. Dejž to&nbsp;Bůh! Kdyby to&nbsp;se&nbsp;poštěstilo, pak nepřišli Mloci nadarmo a&nbsp;byli by&nbsp;nástrojem Božím.</span></p>
          <p class="chunk" data-nb-ref-number="14" data-nb-words="257" data-nb-chars="1682"><span class="idea" data-nb-ref-number="14" id="idea14" data-nb-words="257" data-nb-chars="1682">Tento patetický pamflet vyvolal živou odezvu v&nbsp;nejširší veřejnosti. Starší dámy souhlasily zejména s&nbsp;tím, že&nbsp;nastal nebývalý úpadek mravů. Naproti tomu hospodářské rubriky novin právem poukazovaly na&nbsp;to, že&nbsp;nelze omezovat dodávky Mlokům, jelikož by&nbsp;to&nbsp;způsobilo veliký pokles výroby a&nbsp;těžkou krizi v&nbsp;mnoha odvětvích lidského průmyslu. Také zemědělství dnes nutně počítá s&nbsp;ohromným odbytem kukuřice, brambor a&nbsp;jiných plodin pro mločí krmivo; kdyby byl snížen počet Salamandrů, nastal by&nbsp;silný pokles cen na&nbsp;trhu poživatin, čímž by&nbsp;se&nbsp;zemědělci octli na&nbsp;pokraji zkázy. Odborové svazy dělnické podezíraly pana X&nbsp;z&nbsp;reakcionářství a&nbsp;ohlašovaly, že&nbsp;nepřipustí, aby byl brzděn vývoz kteréhokoliv zboží pro Mloky; sotva se&nbsp;pracujícímu lidu dostalo plného zaměstnání a&nbsp;úkolových prémií, chce mu&nbsp;pan X&nbsp;vyrazit chléb z&nbsp;ruky; dělnictvo cítí s&nbsp;Mloky a&nbsp;odmítá všechny pokusy snížit jejich životní úroveň a&nbsp;vydat je&nbsp;zbídačelé a&nbsp;bezbranné v&nbsp;ruce kapitalismu. Pokud se&nbsp;týče Ligy národů proti Mlokům, namítaly všechny vážné politické instance, že&nbsp;by&nbsp;byla zbytečná; máme přece už&nbsp;jednak Společnost národů, jednak Londýnskou konvenci, jíž se&nbsp;námořní státy zavázaly, že&nbsp;nebudou své Salamandry opatřovat těžkou výzbrojí. Není ovšem snadno žádat takové odzbrojení na&nbsp;státu, který nemá jistoty, že&nbsp;jiná námořní moc nevyzbrojuje potají své Mloky a&nbsp;nezvyšuje tím svůj válečný potenciál na&nbsp;úkor svých sousedů. Rovněž žádný stát nebo kontinent nemůže nutit své Mloky, aby se&nbsp;stěhovali jinam, prostě proto, že&nbsp;tím by&nbsp;se&nbsp;nežádoucím způsobem zvýšil jednak průmyslový a&nbsp;zemědělský odbyt, jednak branná síla jiných států nebo kontinentů. A&nbsp;takových námitek, jež musel každý rozumný člověk uznat, bylo uvedeno mnoho.</span></p>
          <p class="chunk" data-nb-ref-number="15" data-nb-words="128" data-nb-chars="850"><span class="idea" data-nb-ref-number="15" id="idea15" data-nb-words="128" data-nb-chars="850">Přesto se&nbsp;pamflet <em>X varuje</em> neminul hlubokým účinkem. Skoro ve&nbsp;všech zemích se&nbsp;šířilo lidové protimločí hnutí a&nbsp;byly zakládány spolky pro potírání Mloků, kluby antisalamandriánů, komitéty pro ochranu lidstva a&nbsp;mnohé jiné organizace toho druhu. Mločí delegáti v&nbsp;Ženevě byli inzultováni, když se&nbsp;ubírali na&nbsp;dvanáctisté třinácté sezení Komise pro studium Mločí Otázky. Prkenné ohrady na&nbsp;mořském pobřeží byly pomalovány výhružnými nápisy, jako Smrt Mlokům, Pryč se&nbsp;Salamandry a&nbsp;podobně. Mnoho Mloků bylo ukamenováno; žádný Salamandr se&nbsp;už&nbsp;neodvážil vystrčit ve&nbsp;dne hlavu z&nbsp;vody. Přesto z&nbsp;jejich strany nedocházelo k&nbsp;žádným projevům protestu nebo činům odvety. Byli prostě neviditelní, aspoň za&nbsp;dne; a&nbsp;lidé, kteří nakukovali přes mločí ohrady, viděli jen nekonečné a&nbsp;lhostejně hučící moře. „Koukejte ty&nbsp;potvory,“ říkali lidé s&nbsp;nenávistí, „ani se&nbsp;neukážou!“</span></p>
          <p class="chunk" data-nb-ref-number="16" data-nb-words="10" data-nb-chars="70"><span class="idea" data-nb-ref-number="16" id="idea16" data-nb-words="10" data-nb-chars="70">A&nbsp;do&nbsp;tohoto tísnivého ticha zadunělo takzvané zemětřesení v&nbsp;Louisianě.</span></p>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="17" data-nb-words="14" data-nb-chars="93"><span class="idea" data-nb-ref-number="17" id="idea17" data-nb-words="14" data-nb-chars="93"><p>Abyssal/abysál (řec.) – označení pro nejhlubší dno oceánu nebo hlubokých jezer. <em>Pozn. red</em>. <a href="#fnref:1" class="footnote-backref" role="doc-backlink">↩︎</a></p></span></li>
            <li id="fn:2" role="doc-endnote" class="chunk" data-nb-ref-number="18" data-nb-words="21" data-nb-chars="150"><span class="idea" data-nb-ref-number="18" id="idea18" data-nb-words="21" data-nb-chars="150"><p>Mene tekel (aram.) – napomenutí, jímž byl údajně babylonskému králi Balsazarovi předpovězen pád jeho říše; přeneseně výstraha, varování. <em>Pozn. red</em>. <a href="#fnref:2" class="footnote-backref" role="doc-backlink">↩︎</a></p></span></li>
            <li id="fn:3" role="doc-endnote" class="chunk" data-nb-ref-number="19" data-nb-words="7" data-nb-chars="47"><span class="idea" data-nb-ref-number="19" id="idea19" data-nb-words="7" data-nb-chars="47"><p>Mediokrita (lat.) – prostřednost. <em>Pozn. red</em>. <a href="#fnref:3" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./valka_s_mloky_030.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>