<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola
1.
Pan Povondra čte noviny">
    <meta name="apple-mobile-web-app-capable" content="yes">
    <title>Kapitola
      1.
      Pan Povondra čte noviny • Válka s mloky</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./valka_s_mloky_019.html">
    <link rel="next" href="./valka_s_mloky_021.html">
    <meta name="nb-order" content="19">
    <link rel="self" href="valka_s_mloky_020.html">
    <meta name="nb-identifier" content="capek-valka-s-mloky-b9a97f2">
    <meta name="nb-role" content="chapter">
  </head>
  <body data-nb-words="1150" data-nb-chars="6981" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./valka_s_mloky_019.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="6" data-nb-chars="33"><span class="idea" data-nb-ref-number="1" id="idea1" data-nb-words="1" data-nb-chars="8">Kapitola</span>
          <span class="idea" data-nb-ref-number="2" id="idea2" data-nb-words="1" data-nb-chars="2">1.</span>
          <span class="idea" data-nb-ref-number="3" id="idea3" data-nb-words="4" data-nb-chars="23">Pan Povondra čte noviny</span>
        </h1>
        <p class="chunk" data-nb-ref-number="2" data-nb-words="59" data-nb-chars="364"><span class="idea" data-nb-ref-number="4" id="idea4" data-nb-words="59" data-nb-chars="364">Jsou lidé, kteří sbírají známky, a&nbsp;jiní, kteří sbírají prvotisky. Pan Povondra, vrátný v&nbsp;domě G. H. Bondyho, dlouho nenašel smysl svého života; váhal po&nbsp;léta mezi zájmem o&nbsp;pravěké hroby a&nbsp;vášní pro zahraniční politiku; jednoho večera se&nbsp;mu&nbsp;však znenadání zjevilo, co&nbsp;mu&nbsp;až&nbsp;dotud chybělo, aby jeho život byl životem plným. Veliké věci obyčejně přicházejí znenadání.</span></p>
        <p class="chunk" data-nb-ref-number="3" data-nb-words="27" data-nb-chars="174"><span class="idea" data-nb-ref-number="5" id="idea5" data-nb-words="27" data-nb-chars="174">Toho večera četl pan Povondra noviny, paní Povondrová spravovala Frantíkovy punčochy a&nbsp;Frantík se&nbsp;tvářil, jako by&nbsp;se&nbsp;učil přítokům Dunaje z&nbsp;levého břehu. Bylo příjemné ticho.</span></p>
        <p class="chunk" data-nb-ref-number="4" data-nb-words="6" data-nb-chars="40"><span class="idea" data-nb-ref-number="6" id="idea6" data-nb-words="6" data-nb-chars="40">„To jsem blázen,“ zabručel pan Povondra.</span></p>
        <p class="chunk" data-nb-ref-number="5" data-nb-words="8" data-nb-chars="51"><span class="idea" data-nb-ref-number="7" id="idea7" data-nb-words="8" data-nb-chars="51">„Co máš,“ ptala se&nbsp;paní Povondrová, navlékajíc nit.</span></p>
        <p class="chunk" data-nb-ref-number="6" data-nb-words="19" data-nb-chars="118"><span class="idea" data-nb-ref-number="8" id="idea8" data-nb-words="19" data-nb-chars="118">„Ale s&nbsp;těmi mloky,“ děl otec Povondra. „Tadyhle čtu, že&nbsp;za&nbsp;poslední čtvrtletí se&nbsp;jich prodalo sedmdesát milionů kusů.“</span></p>
        <p class="chunk" data-nb-ref-number="7" data-nb-words="7" data-nb-chars="41"><span class="idea" data-nb-ref-number="9" id="idea9" data-nb-words="7" data-nb-chars="41">„To je&nbsp;hodně, že?“ řekla paní Povondrová.</span></p>
        <p class="chunk" data-nb-ref-number="8" data-nb-words="90" data-nb-chars="519"><span class="idea" data-nb-ref-number="10" id="idea10" data-nb-words="90" data-nb-chars="519">„To si&nbsp;myslím. Vždyť je&nbsp;to&nbsp;ohromná cifra, maminko. Považ, sedmdesát milionů!“ Pan Povondra kroutil hlavou. „Na tom se&nbsp;musejí vydělat báječné peníze! – A&nbsp;té&nbsp;práce co&nbsp;se&nbsp;teď pořídí,“ dodal po&nbsp;chvilce přemítání. „Tady čtu, jak se&nbsp;všude horempádem stavějí nové země a&nbsp;ostrovy – Já&nbsp;říkám, teď si&nbsp;lidé mohou nastavět pevnin, kolik budou chtít. To&nbsp;je&nbsp;veliká věc, matko. Já&nbsp;ti&nbsp;řeknu, to&nbsp;je&nbsp;větší pokrok než objevení Ameriky.“ Pan Povondra se&nbsp;nad tím zamyslil. „Nová epocha dějin, víš? Co&nbsp;dělat, maminko, žijeme ve&nbsp;veliké době.“</span></p>
        <p class="chunk" data-nb-ref-number="9" data-nb-words="25" data-nb-chars="145"><span class="idea" data-nb-ref-number="11" id="idea11" data-nb-words="25" data-nb-chars="145">Nastalo opět dlouhé domácí ticho. Najednou otec Povondra prudčeji zabafal z&nbsp;dýmky. „A když si&nbsp;pomyslím, že&nbsp;nebýt mne, nebylo by&nbsp;k&nbsp;té&nbsp;věci došlo!“</span></p>
        <p class="chunk" data-nb-ref-number="10" data-nb-words="3" data-nb-chars="16"><span class="idea" data-nb-ref-number="12" id="idea12" data-nb-words="3" data-nb-chars="16">„Ke které věci?“</span></p>
        <p class="chunk" data-nb-ref-number="11" data-nb-words="23" data-nb-chars="116"><span class="idea" data-nb-ref-number="13" id="idea13" data-nb-words="23" data-nb-chars="116">„K tomu obchodu s&nbsp;mloky. K&nbsp;tomu Novému Věku. Když se&nbsp;to&nbsp;přesně vezme, byl jsem to&nbsp;vlastně já, kdo to&nbsp;dal dohromady.“</span></p>
        <p class="chunk" data-nb-ref-number="12" data-nb-words="9" data-nb-chars="62"><span class="idea" data-nb-ref-number="14" id="idea14" data-nb-words="9" data-nb-chars="62">Paní Povondrová vzhlédla od&nbsp;děravé punčochy. „Prosím tě, jak?“</span></p>
        <p class="chunk" data-nb-ref-number="13" data-nb-words="34" data-nb-chars="190"><span class="idea" data-nb-ref-number="15" id="idea15" data-nb-words="34" data-nb-chars="190">„Že jsem tehdy pustil toho kapitána k&nbsp;panu Bondymu. Kdybych ho&nbsp;byl neohlásil, nebyl by&nbsp;se&nbsp;ten kapitán jakživ setkal s&nbsp;panem Bondym. Nebýt mne, maminko, nebylo by&nbsp;z&nbsp;té&nbsp;věci nic. Dočista nic.“</span></p>
        <p class="chunk" data-nb-ref-number="14" data-nb-words="10" data-nb-chars="69"><span class="idea" data-nb-ref-number="16" id="idea16" data-nb-words="10" data-nb-chars="69">„Třeba by&nbsp;ten kapitán našel někoho jiného,“ namítala paní Povondrová.</span></p>
        <p class="chunk" data-nb-ref-number="15" data-nb-words="244" data-nb-chars="1352"><span class="idea" data-nb-ref-number="17" id="idea17" data-nb-words="244" data-nb-chars="1352">Otci Povondrovi pohrdavě zachrčelo v&nbsp;troubeli. „Ty tomu rozumíš! Takovou věc dovede udělat jenom G. H. Bondy. Panečku, ten vidí dál než já&nbsp;nevím kdo. Jiní by&nbsp;v&nbsp;tom viděli leda bláznovství nebo podfuk; ale pan Bondy, kdepak! Ten má&nbsp;nos, holenku!“ Pan Povondra se&nbsp;zamyslel. „On ten kapitán, jakpak on&nbsp;se&nbsp;jmenoval, Vantoch, na&nbsp;to&nbsp;ani nevypadal. Takový tlustý strejc to&nbsp;byl. Jiný vrátný by&nbsp;mu&nbsp;řekl, kampak, člověče, pán není doma, a&nbsp;vůbec; ale já&nbsp;ti&nbsp;měl takové jako tušení nebo co. Já&nbsp;ho&nbsp;ohlásím, řekl jsem si; pan Bondy mně třeba vynadá, ale já&nbsp;to&nbsp;vemu na&nbsp;sebe a&nbsp;ohlásím ho. Já&nbsp;vždycky říkám, vrátný musí mít čuch pro lidi. Někdy zazvoní člověk, vypadá jako baron, a&nbsp;zatím je&nbsp;to&nbsp;agent s&nbsp;ledničkami. A&nbsp;podruhé ti&nbsp;přijde takový tlustý tatík, a&nbsp;vida, co&nbsp;v&nbsp;něm je. Člověk se&nbsp;musí vyznat v&nbsp;lidech,“ rozjímal otec Povondra. „Z toho vidíš, Frantíku, co&nbsp;může vykonat člověk i&nbsp;v&nbsp;podřízeném postavení. Vem si&nbsp;z&nbsp;toho příklad a&nbsp;snaž se&nbsp;vždycky splnit svou povinnost, jako jsem to&nbsp;dělal já.“ Pan Povondra kýval hlavou slavnostně a&nbsp;dojatě. „Já jsem toho kapitána mohl odbýt ve&nbsp;vratech, a&nbsp;byl bych si&nbsp;ušetřil ty&nbsp;schody. Jiný vrátný by&nbsp;se&nbsp;byl nafoukl a&nbsp;přirazil by&nbsp;mu&nbsp;vrata před nosem. A&nbsp;byl by&nbsp;tím zmařil takový báječný pokrok na&nbsp;světě. Pamatuj si, Frantíku, kdyby každý člověk plnil svou povinnost, tak by&nbsp;bylo na&nbsp;světě hej. A&nbsp;poslouchej pořádně, když ti&nbsp;něco povídám.“</span></p>
        <p class="chunk" data-nb-ref-number="16" data-nb-words="5" data-nb-chars="41"><span class="idea" data-nb-ref-number="18" id="idea18" data-nb-words="5" data-nb-chars="41">„Ano, tatínku,“ bručel Frantík nešťastně.</span></p>
        <p class="chunk" data-nb-ref-number="17" data-nb-words="24" data-nb-chars="138"><span class="idea" data-nb-ref-number="19" id="idea19" data-nb-words="24" data-nb-chars="138">Otec Povondra odkašlal. „Půjč mi&nbsp;ty&nbsp;nůžky, maminko. Já&nbsp;bych si&nbsp;to&nbsp;měl vystřihnout z&nbsp;těch novin, abych měl jednou po&nbsp;sobě nějakou památku.“</span></p>
        <p class="chunk" data-nb-ref-number="18" data-nb-words="110" data-nb-chars="687"><span class="idea" data-nb-ref-number="20" id="idea20" data-nb-words="110" data-nb-chars="687">Tak tedy došlo k&nbsp;tomu, že&nbsp;pan Povondra začal shromažďovat výstřižky o&nbsp;Mlocích. Jeho sběratelské vášni vděčíme za&nbsp;mnoho materiálu, který by&nbsp;byl jinak upadl v&nbsp;zapomenutí. Vystřihoval a&nbsp;schovával vše, co&nbsp;kde našel tištěno o&nbsp;Mlocích; nebudiž utajeno, že&nbsp;po&nbsp;jistých počátečních rozpacích se&nbsp;naučil ve&nbsp;své oblíbené kavárně plenit noviny, kde byla jaká zmínka o&nbsp;Mlocích, a&nbsp;dosáhl zvláštní, téměř kouzelnické virtuozity v&nbsp;tom, jak dovedl nenápadně vytrhnout z&nbsp;novin příslušný list a&nbsp;ztopit jej do&nbsp;kapsy přímo před očima pana vrchního. Jak známo, všichni sběratelé jsou ochotni krást nebo vraždit, jde-li o&nbsp;to, aby získali nové číslo do&nbsp;své sbírky; ale to&nbsp;nijak nesnižuje jejich mravní charakter.</span></p>
        <p class="chunk" data-nb-ref-number="19" data-nb-words="72" data-nb-chars="414"><span class="idea" data-nb-ref-number="21" id="idea21" data-nb-words="72" data-nb-chars="414">Nyní měl jeho život smysl, neboť byl životem sběratele. Večer co&nbsp;večer pořádal a&nbsp;pročítal své výstřižky před shovívavýma očima paní Povondrové, která věděla, že&nbsp;každý mužský je&nbsp;zčásti blázen a&nbsp;zčásti malé dítě; ať&nbsp;si&nbsp;raději hraje s&nbsp;těmi výstřižky, než aby chodil do&nbsp;hospody a&nbsp;hrál v&nbsp;karty. Dokonce udělala v&nbsp;prádelníku místo pro jeho krabice, které si&nbsp;sám slepil pro svou sbírku; lze víc žádat od&nbsp;ženy a&nbsp;hospodyně?</span></p>
        <p class="chunk" data-nb-ref-number="20" data-nb-words="147" data-nb-chars="960"><span class="idea" data-nb-ref-number="22" id="idea22" data-nb-words="147" data-nb-chars="960">Sám G. H. Bondy byl při kterési příležitosti překvapen encyklopedickými vědomostmi pana Povondry ve&nbsp;všem, co&nbsp;se&nbsp;týkalo Mloků. Pan Povondra se&nbsp;trochu stydlivě přiznal k&nbsp;tomu, že&nbsp;sbírá, kde je&nbsp;co&nbsp;tištěno o&nbsp;Salamandrech, a&nbsp;ukázal panu Bondymu své krabice. G. H. Bondy vlídně pochválil jeho sbírku; co&nbsp;platno, jenom velcí páni dovedou být tak blahovolní a&nbsp;jenom mocní lidé mohou obšťastňovat druhé, aniž je&nbsp;to&nbsp;stálo halíř; velcí páni to&nbsp;mají vůbec dobré. Tak například pan Bondy prostě nařídil, aby Povondrovi posílali z&nbsp;kanceláře Mločího syndikátu všechny výstřižky o&nbsp;Mlocích, které nebylo nutno archivovat; i&nbsp;dostával blažený a&nbsp;poněkud zdrcený pan Povondra denně celé balíky dokladů ve&nbsp;všech jazycích světa, z&nbsp;nichž zejména noviny tištěné azbukou, řeckou alfabetou, písmem hebrejským, arabským, čínským, bengálským, tamilským, javanským, birmanským nebo taalik ho&nbsp;plnily zbožnou úctou. „Když si&nbsp;pomyslím,“ říkával nad nimi, „že by&nbsp;tohle všechno beze mne nebylo!“</span></p>
        <p class="chunk" data-nb-ref-number="21" data-nb-words="222" data-nb-chars="1451"><span class="idea" data-nb-ref-number="23" id="idea23" data-nb-words="222" data-nb-chars="1451">Jak jsme už&nbsp;řekli, sbírka pana Povondry uchovala mnoho dějinného materiálu o&nbsp;celé té&nbsp;historii s&nbsp;Mloky; tím není ovšem řečeno, že&nbsp;by&nbsp;mohla uspokojit vědeckého dějepisce. Předně pan Povondra, jemuž se&nbsp;nedostalo odborného vzdělání v&nbsp;pomocných vědách historických a&nbsp;v&nbsp;archiválních metodách, nepřipojil k&nbsp;svým výstřižkům ani udání pramene, ani příslušný letopočet, takže většinou nevíme, kdy a&nbsp;kde ten který dokument vyšel. Za&nbsp;druhé při nadbytku materiálu, který se&nbsp;mu&nbsp;kupil pod rukama, schovával pan Povondra hlavně dlouhé články, jež považoval za&nbsp;důležitější, kdežto stručné zprávy a&nbsp;depeše jednoduše odhazoval do&nbsp;uhláku; následkem toho se&nbsp;nám uchovalo o&nbsp;celém tom období neobyčejně málo zpráv a&nbsp;faktů. Za&nbsp;třetí do&nbsp;věci zasáhla vydatně ruka paní Povondrové; když se&nbsp;krabice pana Povondry povážlivě plnily, vytahovala tiše a&nbsp;potají část výstřižků a&nbsp;spálila je, což se&nbsp;opakovalo několikrát ročně. Ušetřila jenom těch, kterých tolik nepřibývalo, jako byly výstřižky tištěné písmem malabarským, tibetským nebo koptickým; ty&nbsp;zůstaly uloženy téměř kompletně, ale pro jisté mezery v&nbsp;našem vzdělání nám nejsou mnoho platny. Materiál, který máme po&nbsp;ruce k&nbsp;dějinám Mloků, je&nbsp;tedy podstatně kusý, asi jako pozemkové knihy z&nbsp;osmého století po&nbsp;Kristu nebo jako sebrané spisy básnířky Sapfó; jenom nahodile se&nbsp;nám dochovala dokumentace o&nbsp;tom nebo onom úseku toho velikého světového dění, které se&nbsp;přes všechny mezery pokusíme shrnout pod názvem Po&nbsp;stupních civilizace.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./valka_s_mloky_021.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>