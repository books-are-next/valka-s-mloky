<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 8\. Andrias Schuechzeri">
    <meta name="apple-mobile-web-app-capable" content="yes">
    <title>Kapitola 8. Andrias Schuechzeri</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Karel Čapek: Válka s mloky">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Válka s mloky">
    <meta property="og:title" content="Válka s mloky">
    <meta property="og:type" content="book">
    <meta property="og:book:author" content="Karel Čapek">
    <meta property="twitter:title" content="Karel Čapek: Válka s mloky">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./valka_s_mloky_013.html">
    <link rel="next" href="./valka_s_mloky_015.html">
    <meta name="nb-order" content="10">
    <link rel="self" href="valka_s_mloky_014.html">
    <meta name="nb-identifier" content="capek-valka-s-mloky-6d5691b">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1454" data-nb-chars="9776">
    <nav role="doc-toc">
      <ul class="plain section">
        <li><a href="valka_s_mloky_005.html">Předmluva</a></li>
        <li><a href="valka_s_mloky_006.html">Kniha
            první
            Andrias Scheuchzeri</a>
          <ul class="plain">
            <li><a href="valka_s_mloky_007.html">Kapitola
                1.
                Podivínství kapitána Van Tocha</a></li>
            <li><a href="valka_s_mloky_008.html">Kapitola
                2.
                Pan Golombek[4]
                a pan Valenta[5]</a></li>
            <li><a href="valka_s_mloky_009.html">Kapitola
                3.
                G. H. Bondy a jeho krajan</a></li>
            <li><a href="valka_s_mloky_010.html">Kapitola
                4.
                Obchodní podnik kapitána Van Tocha</a></li>
            <li><a href="valka_s_mloky_011.html">Kapitola
                5.
                Kapitán J. Van Toch a jeho cvičení ještěři</a></li>
            <li><a href="valka_s_mloky_012.html">Kapitola
                6.
                Jachta na laguně</a></li>
            <li><a href="valka_s_mloky_013.html">Kapitola
                7.
                Pokračování jachty na laguně</a></li>
            <li><a href="valka_s_mloky_014.html">Kapitola
                8.
                Andrias Schuechzeri</a></li>
            <li><a href="valka_s_mloky_015.html">Kapitola
                9.
                Andrew Scheuchzer</a></li>
            <li><a href="valka_s_mloky_016.html">Kapitola
                10.
                Posvícení v Novém Strašecí</a></li>
            <li><a href="valka_s_mloky_017.html">Kapitola
                11.
                O Lidogešterkách</a></li>
            <li><a href="valka_s_mloky_018.html">Kapitola
                12.
                Salamander-Syndicate</a></li>
          </ul>
        </li>
        <li><a href="valka_s_mloky_019.html">Kniha
            druhá
            Po stupních civilizace</a>
          <ul class="plain">
            <li><a href="valka_s_mloky_020.html">Kapitola
                1.
                Pan Povondra čte noviny</a></li>
            <li><a href="valka_s_mloky_021.html">Kapitola
                2.
                Po stupních civilizace (Dějiny Mloků)1</a></li>
            <li><a href="valka_s_mloky_022.html">Kapitola
                3.
                Pan Povondra čte opět noviny</a></li>
          </ul>
        </li>
        <li><a href="valka_s_mloky_023.html">Kniha
            třetí
            Válka s mloky</a>
          <ul class="plain">
            <li><a href="valka_s_mloky_024.html">Kapitola
                1.
                Masakr na Ostrovech kokosových</a></li>
            <li><a href="valka_s_mloky_025.html">Kapitola
                2.
                Srážka v Normandii</a></li>
            <li><a href="valka_s_mloky_026.html">Kapitola
                3.
                Incident v La Manche</a></li>
            <li><a href="valka_s_mloky_027.html">Kapitola
                4.
                Der Nordmloch</a></li>
            <li><a href="valka_s_mloky_028.html">Kapitola
                5.
                Wolf Meynert píše své dílo</a></li>
            <li><a href="valka_s_mloky_029.html">Kapitola
                6.
                X varuje</a></li>
            <li><a href="valka_s_mloky_030.html">Kapitola
                7.
                Zemětřesení v Louisianě</a></li>
            <li><a href="valka_s_mloky_031.html">Kapitola
                8.
                Chief Salamander klade požadavky</a></li>
            <li><a href="valka_s_mloky_032.html">Kapitola
                9.
                Konference ve Vaduzu</a></li>
            <li><a href="valka_s_mloky_033.html">Kapitola
                10.
                Pan Povondra to bere na sebe</a></li>
            <li><a href="valka_s_mloky_034.html">Kapitola
                11.
                Autor mluví sám se sebou</a></li>
          </ul>
        </li>
        <li><a href="valka_s_mloky_035.html">Ediční poznámka</a></li>
        <li><a href="valka_s_mloky_036.html">Život a doba spisovatele
            Karla Čapka v datech</a></li>
        <li><a href="valka_s_mloky_037.html">První
            vydání knih Karla Čapka</a></li>
        <li><a href="valka_s_mloky_038.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./valka_s_mloky_013.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="31"><span class="idea" data-nb-ref-number="1" id="idea1" data-nb-words="4" data-nb-chars="31">Kapitola 8. Andrias Schuechzeri</span></h1>
        <section>
          <p class="chunk" data-nb-ref-number="2" data-nb-words="210" data-nb-chars="1391"><span class="idea" data-nb-ref-number="2" id="idea2" data-nb-words="210" data-nb-chars="1391">Bez konce je&nbsp;lidská všetečnost. Lidem nestačilo, že&nbsp;profesor J. W. Hopkins (Yale Un.), největší té&nbsp;doby autorita v&nbsp;oboru reptilií<sup id="fnref:1"><a href="#fn:1" class="footnote-ref" role="doc-noteref">1</a></sup>, prohlásil ony záhadné tvory za&nbsp;nevědecký humbuk a&nbsp;pouhou fantazii; v&nbsp;odborném tisku i&nbsp;v&nbsp;novinách se&nbsp;počaly množit zprávy o&nbsp;výskytu dosud neznámých zvířat, podobných obrovským mlokům, na&nbsp;nejrůznějších místech Tichého oceánu. Poměrně spolehlivé údaje uváděly naleziště na&nbsp;ostrovech Šalomounských, na&nbsp;ostrově Schoutenově, na&nbsp;Kapingamarangi, Butaritari a&nbsp;Tapeteuea, dále na&nbsp;celé skupině ostrůvků: Nukufetau, Fanufuti, Nukonono a&nbsp;Fukaofu, potom až&nbsp;na&nbsp;Hiau, Uahuka, Uapu a&nbsp;Pukapuka. Byly citovány pověsti o&nbsp;čertech kapitána van Tocha (hlavně v&nbsp;oblasti melanéské) a&nbsp;o&nbsp;tritonech slečny Lily (spíše v&nbsp;Polynésii); i&nbsp;usoudily noviny, že&nbsp;jde asi o&nbsp;různé druhy podmořských a&nbsp;předpotopních oblud, zvláště proto, že&nbsp;nastala letní sezona a&nbsp;nebylo o&nbsp;čem psát. Podmořské obludy mívají u&nbsp;čtenářů značný úspěch. Zejména v&nbsp;USA přišli tritoni do&nbsp;módy; v&nbsp;New Yorku se&nbsp;hrála třistakrát výpravná revue Poseidon s&nbsp;třemi sty nejkrásnějšími tritonkami, nereidkami<sup id="fnref:2"><a href="#fn:2" class="footnote-ref" role="doc-noteref">2</a></sup> a&nbsp;sirénami; v&nbsp;Miami i&nbsp;na&nbsp;plážích kalifornských se&nbsp;mládež koupala v&nbsp;kostýmech tritonů a&nbsp;nereidek (tj. tři šňůry perel a&nbsp;nic víc), kdežto ve&nbsp;středních a&nbsp;středozápadních státech neobyčejně zmohutnělo Hnutí pro Potírání Nemravnosti (HPN); přitom došlo k&nbsp;veřejným projevům a&nbsp;několik černochů bylo dílem pověšeno, dílem upáleno.</span></p>
          <p class="chunk" data-nb-ref-number="3" data-nb-words="55" data-nb-chars="402"><span class="idea" data-nb-ref-number="3" id="idea3" data-nb-words="55" data-nb-chars="402">Konečně vyšel v&nbsp;The National Geographic Magazine bulletin Vědecké Výpravy Kolumbijské univerzity (pořádané nákladem J. S. Tinckera, takřečeného Krále Konzerv); tu&nbsp;zprávu podepsali P. L. Smith, W. Kleinschmidt, Charles Kovar, Louis Forgeron a&nbsp;D. Herrero, tedy kapacity světové pověsti zejména v&nbsp;oboru rybích parazitů, červů kroužkovaných, rostlinné biologie, nálevníků a&nbsp;mšic. Z&nbsp;obsáhlé zprávy vyjímáme:</span></p>
          <p class="chunk" data-nb-ref-number="4" data-nb-words="61" data-nb-chars="390"><span class="idea" data-nb-ref-number="4" id="idea4" data-nb-words="61" data-nb-chars="390"><em>… Na&nbsp;ostrově Rakahanga se&nbsp;výprava poprvé setkala s&nbsp;otisky zadních noh dosud neznámého obrovského mloka. Otisky jsou pětiprsté, délka prstů 3 až&nbsp;4 cm. Podle počtu šlépějí se&nbsp;musí pobřeží ostrova Rakahanga těmito mloky přímo hemžit. Protože tu&nbsp;nebylo otisků předních noh (až na&nbsp;jeden čtyřprstý otisk, patrně mláděte), usoudila výprava, že&nbsp;tito mloci se&nbsp;patrně pohybují po&nbsp;zadních končetinách.</em></span></p>
          <p class="chunk" data-nb-ref-number="5" data-nb-words="59" data-nb-chars="394"><span class="idea" data-nb-ref-number="5" id="idea5" data-nb-words="59" data-nb-chars="394"><em>Podotýkáme, že&nbsp;na&nbsp;ostrůvku Rakahanga není řeka ani močál; tito mloci žijí tedy v&nbsp;moři a&nbsp;jsou asi jedinými zástupci svého řádu, kteří obývají prostředí pelagické<sup id="fnref:3"><a href="#fn:3" class="footnote-ref" role="doc-noteref">3</a></sup>. Je&nbsp;ovšem známo, že&nbsp;mexický axolotl (Amblystoma mexicanum) se&nbsp;zdržuje ve&nbsp;slaných jezerech; ale o&nbsp;mlocích pelagických (v moři žijících) nenalézáme zmínky ani v&nbsp;klasickém díle W. Korngolda Obojživelníci ocasatí (Urodela), Berlín 1913.</em></span></p>
          <p class="chunk" data-nb-ref-number="6" data-nb-words="32" data-nb-chars="208"><span class="idea" data-nb-ref-number="6" id="idea6" data-nb-words="32" data-nb-chars="208"><em>… Čekali jsme až&nbsp;do&nbsp;odpoledne, abychom ulovili nebo aspoň spatřili živý exemplář, ale marně. S&nbsp;lítostí jsme opouštěli půvabný ostrůvek Rakahanga, kde se&nbsp;D. Herrerovi podařilo nalézt krásný nový druh ploštice…</em></span></p>
          <p class="chunk" data-nb-ref-number="7" data-nb-words="176" data-nb-chars="1080"><span class="idea" data-nb-ref-number="7" id="idea7" data-nb-words="176" data-nb-chars="1080"><em>Daleko větší štěstí nám přálo na&nbsp;ostrově Tongarewa. Čekali jsme na&nbsp;pobřeží s&nbsp;puškami v&nbsp;rukou. Po&nbsp;západu slunce se&nbsp;vynořily z&nbsp;vody hlavy mloků, poměrně veliké a&nbsp;mírně zploštělé. Po&nbsp;chvíli vlezli mloci na&nbsp;písek, kráčejíce kolébavě, ale dosti mrštně po&nbsp;zadních nohách. Vsedě byli vysocí něco přes metr. Rozsadili se&nbsp;v&nbsp;širokém kruhu a&nbsp;počali zvláštním pohybem kroužit hoření polovinou těla; vypadalo to, jako by&nbsp;tančili. W. Kleinschmidt povstal, aby lépe viděl. Tu&nbsp;mloci k&nbsp;němu obrátili hlavy a&nbsp;na&nbsp;krátký okamžik úplně strnuli; potom se&nbsp;k&nbsp;němu počali se&nbsp;značnou rychlostí blížit, vydávajíce sykavé a&nbsp;štěkavé zvuky. Když byli od&nbsp;něho asi na&nbsp;sedm kroků, střelili jsme do&nbsp;nich z&nbsp;pušek. Dali se&nbsp;velmi rychle na&nbsp;útěk a&nbsp;vrhli se&nbsp;do&nbsp;moře; toho večera se&nbsp;už&nbsp;neukázali. Na&nbsp;břehu zůstali jenom dva mloci mrtví a&nbsp;jeden s&nbsp;přeraženou páteří, který vydával zvláštní zvuk, jako „ogod, ogod, ogod“. Později skonal, když W. Kleinschmidt otevřel nožem jeho dutinu plicní… (Následují anatomické podrobnosti, kterým bychom my&nbsp;laikové stejně nerozuměli; i&nbsp;odkazujeme odborné čtenáře na&nbsp;citovaný bulletin.)</em></span></p>
          <p class="chunk" data-nb-ref-number="8" data-nb-words="105" data-nb-chars="799"><span class="idea" data-nb-ref-number="8" id="idea8" data-nb-words="105" data-nb-chars="799"><em>Jde tedy, jak z&nbsp;uvedených znaků zřejmo, o&nbsp;typického člena řádu obojživelníků ocasatých (Urodela), k&nbsp;nimž, jak je&nbsp;každému známo, náleží čeleď mloků pravých (Salamandrida), zahrnující rod čolků (Tritones) a&nbsp;mloků (Salamandrae), a&nbsp;čeleď mloků pulcovitých (Ichthyoidea), zahrnující mloky krytožábré (Cryptobranchiata) a&nbsp;žabernaté (Phanerobranchiata). Mlok zjištěný na&nbsp;ostrově Tongarewa zdá se&nbsp;být nejblíže příbuzný mlokům pulcovitým krytožábrým; v&nbsp;mnohém směru, mimo jiné svou velikostí, připomíná japonského velemloka obrovského (Megalobatrachus Sieboldii) nebo amerického hellbendra, zvaného „bahenní čert“, ale liší se&nbsp;od&nbsp;nich dobře vyvinutými čidly a&nbsp;delšími, silnějšími končetinami, které mu&nbsp;dovolují pohybovat se&nbsp;dosti obratně ve&nbsp;vodě i&nbsp;na&nbsp;souši. (Následují další podrobnosti srovnávací anatomie.)</em></span></p>
          <p class="chunk" data-nb-ref-number="9" data-nb-words="2" data-nb-chars="1"><span class="idea" data-nb-ref-number="9" id="idea9" data-nb-words="2" data-nb-chars="1">&nbsp;<img src="./resources/1.jpg" alt="1"></span></p>
          <p class="chunk" data-nb-ref-number="10" data-nb-words="2" data-nb-chars="19"><span class="idea" data-nb-ref-number="10" id="idea10" data-nb-words="2" data-nb-chars="19">Andrias Scheuchzeri</span></p>
          <p class="chunk" data-nb-ref-number="11" data-nb-words="201" data-nb-chars="1433"><span class="idea" data-nb-ref-number="11" id="idea11" data-nb-words="201" data-nb-chars="1433"><em>Když jsme vypreparovali kostry zabitých zvířat, došli jsme nejzajímavějšího poznatku: že&nbsp;totiž kostra těchto mloků se&nbsp;shoduje téměř dokonale s&nbsp;fosilním otiskem mločí kostry, jejž nalezl na&nbsp;kamenné desce z&nbsp;öhningenských lomů dr. Johannes Jakob Scheuchzer a&nbsp;vyobrazil ve&nbsp;spise „Homo diluvii testis“, vydaném roku 1726. Méně znalým čtenářům budiž připomenuto, že&nbsp;řečený dr. Scheuchzer považoval tuto fosilii za&nbsp;pozůstatky předpotopního člověka. „Přiložený tuto obraz,“ píše, „jejž předkládám učenému světu v&nbsp;pěkném dřevorytu, jest zajisté beze vší pochyby obrazem člověka, jenž byl svědkem potopy světa; není tu&nbsp;linií, z&nbsp;nichž by&nbsp;si&nbsp;bujná obraznost musela teprve sestrojiti něco, co&nbsp;by&nbsp;bylo podobno člověku, nýbrž všude úplná shoda s&nbsp;jednotlivými díly kostry lidské a&nbsp;dokonalá souměrnost. Člověk zkamenělý zobrazen tu&nbsp;zpředu; ejhle pomník vyhynulého lidstva, starší všech náhrobků římských, řeckých, ba&nbsp;i&nbsp;egyptských a&nbsp;všech východních vůbec.“ Později Cuvier rozpoznal v&nbsp;öhningenském otisku kostru zkamenělého mloka, který byl nazván Cryptobranchus primaevus nebo Andrias Scheuchzeri Tschudi a&nbsp;považován za&nbsp;species dávno vymřelou. Osteologickým srovnáním se&nbsp;nám podařilo identifikovat naše mloky s&nbsp;domněle vyhynulým pramlokem Andriasem. Tajemný praještěr, jak se&nbsp;mu&nbsp;říkalo v&nbsp;novinách, není nic jiného než fosilní krytožábrý mlok Andrias Scheuchzeri; nebo je-li třeba nového jména, Cryptobranchus Tinckeri erectus čili velemlok polynéský.</em></span></p>
          <p class="chunk" data-nb-ref-number="12" data-nb-words="174" data-nb-chars="1052"><span class="idea" data-nb-ref-number="12" id="idea12" data-nb-words="174" data-nb-chars="1052"><em>… Záhadou zůstává, proč tento zajímavý velemlok unikl až&nbsp;dotud vědecké pozornosti, ačkoliv se&nbsp;aspoň na&nbsp;ostrovech Rakahanga a&nbsp;Tongarewa v&nbsp;souostroví Manihiki vyskytuje hromadně. Ani Randolph a&nbsp;Montgomery ve&nbsp;svém spise „Dva roky na&nbsp;ostrovech Manihiki“ (1885) se&nbsp;o&nbsp;něm nezmiňují. Místní obyvatelé tvrdí, že&nbsp;se&nbsp;toto zvíře – které ostatně považují za&nbsp;jedovaté – začalo ukazovat teprve před šesti nebo osmi léty. Vypravují, že&nbsp;„mořští čerti“ dovedou mluvit (!) a&nbsp;staví si&nbsp;v&nbsp;zálivech, kde žijí, celé soustavy valů a&nbsp;hrází na&nbsp;způsob podmořských měst; prý v&nbsp;jejich zálivech je&nbsp;po&nbsp;celý rok voda tichá jako v&nbsp;rybníce; prý si&nbsp;vyhrabávají pod vodou mnoho metrů dlouhé nory a&nbsp;chodby, ve&nbsp;kterých se&nbsp;zdržují během dne; prý v&nbsp;noci kradou na&nbsp;polích sladké brambory a&nbsp;yamy a&nbsp;odnášejí lidem motyky a&nbsp;jiné nářadí. Vůbec lidé je&nbsp;mají neradi, a&nbsp;dokonce se&nbsp;jich obávají; v&nbsp;mnoha případech se&nbsp;odstěhovali raději na&nbsp;jiná místa. Zřejmě tu&nbsp;jde o&nbsp;pouhé primitivní pověsti a&nbsp;pověry, zdůvodněné leda odpuzujícím vzhledem a&nbsp;vzpřímenou, poněkud lidskou chůzí neškodných velikých mloků.</em></span></p>
          <p class="chunk" data-nb-ref-number="13" data-nb-words="132" data-nb-chars="931"><span class="idea" data-nb-ref-number="13" id="idea13" data-nb-words="132" data-nb-chars="931"><em>… Se&nbsp;značnou opatrností je&nbsp;nutno přijímat také zprávy cestovatelů, podle nichž se&nbsp;tito mloci objevují také na&nbsp;jiných ostrovech než na&nbsp;Manihiki. Zato lze bez nejmenší pochybnosti určit recentní vtisk zadní nohy, nalezený na&nbsp;břehu ostrova Tongatabu, jejž publikoval Capt. Croisset v&nbsp;La&nbsp;Nature, jako šlépěj Andriase Scheuchzeri. Tento nález je&nbsp;zvláště důležitý tím, že&nbsp;spojuje výskyt na&nbsp;Manihiki Islands s&nbsp;oblastí australsko-novozélandskou, kde se&nbsp;uchovalo tolik zbytků vývoje prastaré fauny; připomeňme si&nbsp;zejména „předpotopního“ ještěra haterii čili tuataru, dodnes žijícího na&nbsp;ostrově Stephenově. Na&nbsp;těchto osamělých, většinou málo osídlených a&nbsp;civilizací téměř nedotčených ostrůvkách se&nbsp;mohly ojediněle uchovat zbytky živočišných typů jinde již vymřelých. K&nbsp;fosilnímu ještěru haterii přibývá nyní dík panu J. S. Tinckerovi předpotopní mlok. Dobrý dr. Johannes Jakob Scheuchzer by&nbsp;se&nbsp;nyní dožil vzkříšení svého öhningenského Adama…</em></span></p>
          <p class="chunk" data-nb-ref-number="14" data-nb-words="219" data-nb-chars="1520"><span class="idea" data-nb-ref-number="14" id="idea14" data-nb-words="219" data-nb-chars="1520">Tento učený bulletin by&nbsp;zajisté stačil, aby vědecky plně osvětlil otázku záhadných mořských netvorů, o&nbsp;které už&nbsp;bylo tolik řečí. Naneštěstí současně s&nbsp;ním vyšla zpráva holandského badatele van Hogenhoucka, který zařadil tyto krytožábré velemloky do&nbsp;čeledi mloků pravých neboli tritonů pod jménem Megatriton moluccanus a&nbsp;určil jejich rozšíření na&nbsp;holandsko-sundských ostrovech Džilolo, Morotai a&nbsp;Ceram; dále zpráva francouzského učence dr. Mignarda, který je&nbsp;určil jako typické salamandry, vykázal jim původní sídla na&nbsp;francouzských ostrovech Takaroa, Rangiroa a&nbsp;Raroia a&nbsp;nazval je&nbsp;zcela prostě Cryptobranchus salamandroides; dále zpráva H. W. Spence, který v&nbsp;nich rozpoznal novou čeleď Pelagidae, domorodou na&nbsp;ostrovech Gilbertových a&nbsp;schopnou nabýt odborné jsoucnosti pod druhovým jménem Pelagotriton Spencei. Mr&nbsp;Spenceovi se&nbsp;podařilo dopravit jeden živý exemplář až&nbsp;do&nbsp;londýnského zoo; zde se&nbsp;stal předmětem dalšího bádání, z&nbsp;něhož vyšel pod názvy Pelagobatrachus Hookeri, Salamandrops maritimus, Abranchus giganteus, Amphiuma gigas a&nbsp;mnohými jinými. Někteří učenci tvrdili, že&nbsp;Pelagotriton Spencei je&nbsp;totožný s&nbsp;Cryptobranchus Tinckeri a&nbsp;že&nbsp;Mignardův salamandr není nic jiného než Andrias Scheuchzeri; bylo z&nbsp;toho mnoho sporů o&nbsp;prioritu a&nbsp;o&nbsp;jiné čistě vědecké otázky. Tím se&nbsp;stalo, že&nbsp;nakonec přírodověda každého národa měla své vlastní velemloky a&nbsp;vědecky co&nbsp;nejzuřivěji potírala velemloky národů jiných. Proto také až&nbsp;do&nbsp;konce nebylo po&nbsp;vědecké stránce zjednáno v&nbsp;té&nbsp;celé veliké záležitosti s&nbsp;mloky dostatečně jasno.</span></p>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="15" data-nb-words="7" data-nb-chars="38"><span class="idea" data-nb-ref-number="15" id="idea15" data-nb-words="7" data-nb-chars="38"><p>Reptilia (lat.) – plazi. <em>Pozn. red</em>. <a href="#fnref:1" class="footnote-backref" role="doc-backlink">↩︎</a></p></span></li>
            <li id="fn:2" role="doc-endnote" class="chunk" data-nb-ref-number="16" data-nb-words="7" data-nb-chars="37"><span class="idea" data-nb-ref-number="16" id="idea16" data-nb-words="7" data-nb-chars="37"><p>Nereidky – mořské víly. <em>Pozn. red</em>. <a href="#fnref:2" class="footnote-backref" role="doc-backlink">↩︎</a></p></span></li>
            <li id="fn:3" role="doc-endnote" class="chunk" data-nb-ref-number="17" data-nb-words="8" data-nb-chars="50"><span class="idea" data-nb-ref-number="17" id="idea17" data-nb-words="8" data-nb-chars="50"><p>Pelagiál – vody osídlené planktonem. <em>Pozn. red</em>. <a href="#fnref:3" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./valka_s_mloky_015.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>