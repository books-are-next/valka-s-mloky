<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola
11.
O Lidogešterkách">
    <meta name="apple-mobile-web-app-capable" content="yes">
    <title>Kapitola
      11.
      O Lidogešterkách • Válka s mloky</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./valka_s_mloky_016.html">
    <link rel="next" href="./valka_s_mloky_018.html">
    <meta name="nb-order" content="16">
    <link rel="self" href="valka_s_mloky_017.html">
    <meta name="nb-identifier" content="capek-valka-s-mloky-b9a97f2">
    <meta name="nb-role" content="chapter">
  </head>
  <body data-nb-words="1525" data-nb-chars="9595" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./valka_s_mloky_016.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="27"><span class="idea" data-nb-ref-number="1" id="idea1" data-nb-words="1" data-nb-chars="8">Kapitola</span>
          <span class="idea" data-nb-ref-number="2" id="idea2" data-nb-words="1" data-nb-chars="3">11.</span>
          <span class="idea" data-nb-ref-number="3" id="idea3" data-nb-words="2" data-nb-chars="16">O Lidogešterkách</span>
        </h1>
        <p class="chunk" data-nb-ref-number="2" data-nb-words="425" data-nb-chars="2816"><span class="idea" data-nb-ref-number="4" id="idea4" data-nb-words="425" data-nb-chars="2816">Bylo by&nbsp;zajisté přepínáním tvrdit, že&nbsp;se&nbsp;v&nbsp;té&nbsp;době o&nbsp;jiném nemluvilo a&nbsp;nepsalo než o&nbsp;mluvících mlocích. Mluvilo a&nbsp;psalo se&nbsp;také o&nbsp;příští válce, o&nbsp;hospodářské krizi, o&nbsp;ligových zápasech, o&nbsp;vitaminech a&nbsp;o&nbsp;módě; nicméně o&nbsp;mluvících mlocích se&nbsp;psalo velmi mnoho a&nbsp;zejména velmi neodborně. Proto vynikající učenec profesor dr. Vladimír Uher (brněnská univerzita) napsal do&nbsp;Lidových novin článek, ve&nbsp;kterém poukázal na&nbsp;to, že&nbsp;domnělá schopnost Andriase Scheuchzeri artikulovaně mluvit, to&nbsp;jest vlastně papouškovat mluvená slova, není ze&nbsp;stanoviska vědeckého zdaleka tak zajímavá jako některé jiné otázky týkající se&nbsp;tohoto zvláštního obojživelníka. Vědecká záhada Andriase Scheuchzeri je&nbsp;docela jinde: například kde se&nbsp;vzal; kde je&nbsp;jeho pravlast, ve&nbsp;které přežil celé geologické periody; proč zůstal tak dlouho neznám, když se&nbsp;nyní hlásí jeho hromadný výskyt téměř v&nbsp;celé rovníkové oblasti Tichého oceánu. Zdá se, že&nbsp;se&nbsp;v&nbsp;poslední době množí neobyčejně rychle; kde se&nbsp;vzala tato ohromná vitalita v&nbsp;prastarém třetihorním tvoru, jenž až&nbsp;do&nbsp;nedávné doby vedl zcela skrytou, tedy pravděpodobně krajně sporadickou, ne-li topograficky izolovanou existenci? Změnily se&nbsp;snad nějak životní podmínky pro tohoto fosilního mloka ve&nbsp;směru biologicky příznivém, takže vzácnému miocennímu přežitku nastalo nové, podivuhodně úspěšné vývojové období? Pak by&nbsp;nebylo vyloučeno, že&nbsp;se&nbsp;Andrias bude nejenom početně množit, ale také kvalitativně vyvíjet, a&nbsp;že&nbsp;naše věda bude mít ojedinělou příležitost asistovat aspoň u&nbsp;jednoho živočišného druhu mohutnému mutačnímu ději in&nbsp;actu<a href="./resources/undefined">[18]</a>. To, že&nbsp;Andrias Scheuchzeri skřehotá pár tuctů slov a&nbsp;naučí se&nbsp;několika kouskům, jež se&nbsp;laikovi zdají projevem jakési inteligence, to&nbsp;není, vědecky pojato, žádný zázrak; ale zázrakem je&nbsp;ten mocný životní elán, který tak náhle a&nbsp;vydatně oživil ustrnulou existenci tvora vývojově zaostalého a&nbsp;téměř už&nbsp;vymřelého. Jsou tu&nbsp;některé zvláštní okolnosti: Andrias Scheuchzeri je&nbsp;jediný mlok žijící v&nbsp;moři a&nbsp;– ještě nápadněji – jediný mlok vyskytující se&nbsp;v&nbsp;oblasti etiopsko-australské, v&nbsp;mytické Lemurii<a href="./resources/undefined">[19]</a>. Neřekli bychom téměř, že&nbsp;Příroda chce nyní dodatečně a&nbsp;skoro překotně dohnat jednu z&nbsp;životních možností a&nbsp;forem, kterou v&nbsp;této oblasti opomenula nebo nemohla plně vyžít? A&nbsp;dále: bylo by&nbsp;podivné, kdyby v&nbsp;oceánské oblasti, jež leží mezi obrovitými velemloky japonskými na&nbsp;jedné a&nbsp;alleghanskými na&nbsp;druhé straně, nebyl vůbec žádný spojovací článek. Kdyby Andriase nebylo, museli bychom jej vlastně předpokládat právě na&nbsp;místech, kde se&nbsp;vyskytl; je&nbsp;to&nbsp;téměř, jako by&nbsp;prostě zaplňoval prostor, ve&nbsp;kterém podle zeměpisných a&nbsp;vývojových souvislostí měl odpradávna být. Budiž tomu jakkoliv, končil se&nbsp;článek učeného profesora, na&nbsp;tomto evolučním vzkříšení miocenního mloka vidíme s&nbsp;úctou a&nbsp;úžasem, že&nbsp;Génius Vývoje na&nbsp;naší planetě ještě zdaleka neuzavřel své tvůrčí dílo.</span></p>
        <p class="chunk" data-nb-ref-number="3" data-nb-words="25" data-nb-chars="166"><span class="idea" data-nb-ref-number="5" id="idea5" data-nb-words="25" data-nb-chars="166">Tento článek vyšel přes tiché, ale rozhodné mínění redakce, že&nbsp;takové učené povídání do&nbsp;novin vlastně nenáleží. Vzápětí dostal profesor Uher dopis od&nbsp;jednoho čtenáře:</span></p>
        <p class="chunk" data-nb-ref-number="4" data-nb-words="2" data-nb-chars="14"><span class="idea" data-nb-ref-number="6" id="idea6" data-nb-words="2" data-nb-chars="14"><em>Slovutný pane,</em></span></p>
        <p class="chunk" data-nb-ref-number="5" data-nb-words="84" data-nb-chars="572"><span class="idea" data-nb-ref-number="7" id="idea7" data-nb-words="84" data-nb-chars="572"><em>koupil jsem loni dům na&nbsp;náměstí v&nbsp;Čáslavi. Při prohlídce domu jsem našel na&nbsp;půdě bednu se&nbsp;starými vzácnými, najmě vědeckými spisy, jako jsou dva ročníky Hýblova časopisu Hyllos z&nbsp;let 1821–22, Jana Svatopluka Presla Ssavectvo, Vojtěcha Sedláčka Základové přírodnictví aneb fysiky, devatenáct ročníků veřejného spisu všenaučného Krok a&nbsp;třináct ročníků Časopisu Českého museum. V&nbsp;Přeslově překladu Cuvierovy Rozpravy o&nbsp;převratech kůry zemní (z roku 1834) jsem nalezl jako záložku výstřižek z&nbsp;nějakých starých novin, na&nbsp;němž byla tištěna zpráva o&nbsp;jakýchsi podivných ještěrech.</em></span></p>
        <p class="chunk" data-nb-ref-number="6" data-nb-words="39" data-nb-chars="218"><span class="idea" data-nb-ref-number="8" id="idea8" data-nb-words="39" data-nb-chars="218"><em>Když jsem četl Váš znamenitý článek o&nbsp;těch záhadných mlocích, vzpomněl jsem si&nbsp;na&nbsp;tu&nbsp;záložku a&nbsp;vyhledal jsem ji. Myslím, že&nbsp;by&nbsp;Vás mohla zajímat, a&nbsp;proto Vám ji&nbsp;jako nadšený přítel přírody a&nbsp;horlivý Váš čtenář posílám.</em></span></p>
        <p class="chunk" data-nb-ref-number="7" data-nb-words="6" data-nb-chars="27"><em><span class="idea" data-nb-ref-number="9" id="idea9" data-nb-words="3" data-nb-chars="15">Ve veškeré úctě<br></span>
<span class="idea" data-nb-ref-number="10" id="idea10" data-nb-words="3" data-nb-chars="12">J. V. Najman</span></em></p>
        <p class="chunk" data-nb-ref-number="8" data-nb-words="66" data-nb-chars="390"><span class="idea" data-nb-ref-number="11" id="idea11" data-nb-words="66" data-nb-chars="390">Na&nbsp;přiloženém výstřižku nebyl uveden titul ani rok; podle typu písma a&nbsp;pravopisu však pocházel z&nbsp;dvacátých až&nbsp;třicátých let minulého století; byl tak zežloutlý a&nbsp;zvetšelý, že&nbsp;se&nbsp;dal stěží číst. Profesor Uher to&nbsp;užuž chtěl hodit do&nbsp;koše, ale byl jaksi dojat starobou toho tištěného listu; i&nbsp;počal to&nbsp;číst; po&nbsp;chvíli vydechl „kruci“ a&nbsp;narovnal si&nbsp;vzrušeně brejle. Na&nbsp;výstřižku byl tento text:</span></p>
        <p class="chunk" data-nb-ref-number="9" data-nb-words="2" data-nb-chars="16"><span class="idea" data-nb-ref-number="12" id="idea12" data-nb-words="2" data-nb-chars="16"><em><strong>O LIDOGEŠTĚRKÁCH</strong></em></span></p>
        <p class="chunk" data-nb-ref-number="10" data-nb-words="247" data-nb-chars="1513"><span class="idea" data-nb-ref-number="13" id="idea13" data-nb-words="247" data-nb-chars="1513"><em>W gedněch cizjch nowinách se&nbsp;dočjtáme, ze&nbsp;gisty kapitán (welitel) englické wálečné lodi, wrátiwše se&nbsp;z&nbsp;dalekých zemj, podal zpráwu o&nbsp;podiwných plazech, gežto našel na&nbsp;gednom malém ostrůwku w&nbsp;moři Australském. Na&nbsp;tomto ostrowě gest totiž gezero se&nbsp;slanau wodau, awšak s&nbsp;mořem nesauwisegjcj, gakož i&nbsp;welmi swjzelně přjstupné, kdež onen kapitán a&nbsp;lodnj felčar sobě odpočjwali. Tu&nbsp;wystaupila z&nbsp;gezera zwjřata na&nbsp;způsob geštěrek, awšak po&nbsp;dwau nohau gako lidé kráčegjcj u&nbsp;welikosti mořského psa nebo-li Tuleně a&nbsp;na&nbsp;pobřežj rozmile a&nbsp;zwláštně se&nbsp;pohybowaly na&nbsp;ten způsob, gako by&nbsp;tančily. Welitel a&nbsp;felčar z&nbsp;pušek wystřeliwše dwě ty&nbsp;zwjřata ulowili. Magj prý tělo slizské, bez srsti a&nbsp;bez gakýchkoliwěk šupin, tak že&nbsp;Salamandrům se&nbsp;podobagj. Nazegtřj přišedše pro ně&nbsp;museli ge&nbsp;pro smrad weliký na&nbsp;mjstě ponechati a&nbsp;nařjdili plawcům, aby sjtěmi to&nbsp;gezero vylowili a&nbsp;párek těch Oblud na&nbsp;loď žiwé doprawili. Wylowiwše to&nbsp;gezírko námořnjci wšechny geštěrky u&nbsp;welikém počtu wyhubili a&nbsp;gen dwě na&nbsp;loď dowlékli wyprawugjce, že&nbsp;magj tělo gedowaté a&nbsp;palčiwé gako kopřiwy. Na&nbsp;to&nbsp;ge&nbsp;dali do&nbsp;sudůw s&nbsp;mořskou wodau, aby ge&nbsp;do&nbsp;Englicka žiwé dowezli. Awšak, nastogte! An&nbsp;ostrow Sumatra na&nbsp;lodi mjgeli, tu&nbsp;zagaté geštěrky ze&nbsp;sudu wylezše a&nbsp;okno w&nbsp;podpalubj samy otwořiwše za&nbsp;noci do&nbsp;moře se&nbsp;uwrhly a&nbsp;zmizely. Dle swědectwj Welitele i&nbsp;lodnjho ranhogiče gsau to&nbsp;zwjřata welmi podiwná a&nbsp;lstiwá, chodjcj po&nbsp;dwau a&nbsp;diwně štěkagjcj a&nbsp;mlaskagjcj, awšak nikoliwěk člowěku nebezpečná. Pročež zagisté práwem bychom ge&nbsp;Lidogeštěrkami zwáti mohli.</em></span></p>
        <p class="chunk" data-nb-ref-number="11" data-nb-words="69" data-nb-chars="400"><span class="idea" data-nb-ref-number="14" id="idea14" data-nb-words="69" data-nb-chars="400">Potud výstřižek. Kruci, opakoval rozčileně profesor Uher, proč tu&nbsp;není nějaké datum nebo titul těch novin, ze&nbsp;kterých to&nbsp;kdysi kdosi vystřihl. A&nbsp;které to&nbsp;byly cizj nowiny, jak se&nbsp;jmenoval ten gistý welitel, která to&nbsp;byla englická loď? A&nbsp;který to&nbsp;byl ostrůwek v&nbsp;moři Austrálském? Nemohli být ti&nbsp;lidé tehdy o&nbsp;něco přesnější a&nbsp;– nu&nbsp;ano, trochu vědečtější? Vždyť toto je&nbsp;historický doklad nesmírné ceny –</span></p>
        <p class="chunk" data-nb-ref-number="12" data-nb-words="370" data-nb-chars="2288"><span class="idea" data-nb-ref-number="15" id="idea15" data-nb-words="370" data-nb-chars="2288">Ostrůwek v&nbsp;moři Austrálském, ano. Gezírko se&nbsp;slanau wodau. Podle toho to&nbsp;byl korálový ostrov, atol s&nbsp;těžko přístupnau slanau lagunau: právě místo, na&nbsp;kterém by&nbsp;se&nbsp;mohlo takové fosilní zvíře uchovat, izolováno od&nbsp;prostředí vývogově pokročilegšího a&nbsp;nerušeno ve&nbsp;své přirozené rezervaci. Ovšem nemohlo se&nbsp;příliš rozmnožit, protože by&nbsp;v&nbsp;tom gezírku nenašlo dostatek výživy. To&nbsp;ge&nbsp;gasné, řekl si&nbsp;profesor. Zvíře podobné geštěrce, ale bez šupin a&nbsp;chodící po&nbsp;dwau nohau gako lidé: tedy buď Andrias Scheuchzeri, nebo giný mlok gemu blízko příbuzný. Degme tomu, že&nbsp;to&nbsp;byl náš Andrias. Degme tomu, že&nbsp;ho&nbsp;ti&nbsp;zatracení plavci v&nbsp;tom gezírku vyhubili a&nbsp;že&nbsp;gen geden pár se&nbsp;dostal žiwý na&nbsp;tu&nbsp;loď; pár, který, nastogte, u&nbsp;ostrova Sumatra utekl do&nbsp;moře. Tedy přímo na&nbsp;rovníku, v&nbsp;podmínkách biologicky vysoce příznivých a&nbsp;v&nbsp;prostředí poskytugícím neomezenau výživu. Bylo by&nbsp;možno, že&nbsp;tato změna prostředí dala miocennímu mlokovi ten mocný vývogový impuls? Gisto ge, že&nbsp;byl navyklý na&nbsp;slanau wodu; mysleme si&nbsp;geho nové sídliště gako klidnau, uzavřenau mořskau zátoku s&nbsp;velikau hogností potravy; co&nbsp;nastane? Mlok začne buget, gsa přesazen do&nbsp;optimálních poměrů, s&nbsp;ohromnau vitální energií. To&nbsp;ge&nbsp;to, jásal učenec. Mlok se&nbsp;dá&nbsp;do&nbsp;vývoge s&nbsp;nezkrotnau chutí; hrne se&nbsp;do&nbsp;života gako blázen; množí se&nbsp;úžasně, protože geho vagíčka a&nbsp;pulci nemagí v&nbsp;novém prostředí specifických nepřátel. Osídluge ostrow po&nbsp;ostrowu – podiwné ovšem ge, že&nbsp;některé ostrowy při svém stěhování gaksi přeskakuge. Ginak ge&nbsp;to&nbsp;typická migrace za&nbsp;potravau. – A&nbsp;nyní otázka: proč se&nbsp;nevyvígel už&nbsp;dřív? Nesauvisí to&nbsp;s&nbsp;úkazem, že&nbsp;v&nbsp;ethiopsko-austrálské oblasti negsau nebo až&nbsp;dosud nebyli známi žádní mloci? Nenastaly snad v&nbsp;této oblasti během miocénu něgaké změny mlokům biologicky nepříznivé? Možné ge&nbsp;to. Mohl se&nbsp;třeba vyskytnaut specifický nepřítel, který mloky gednoduše vyhubil. Genom na&nbsp;gednom ostrůwku, v&nbsp;uzavřeném gezírku se&nbsp;miocenní mlok udržel – ovšem za&nbsp;tu&nbsp;cenu, že&nbsp;vývogově ustrnul; geho evoluční pochod se&nbsp;zastavil; bylo to&nbsp;gako natažené pružné péro, které se&nbsp;nemůže rozvinaut. Není vylaučeno, že&nbsp;Příroda měla s&nbsp;tímto mlokem veliké plány, že&nbsp;se&nbsp;měl vyvíget geště dál a&nbsp;dál, výš a&nbsp;výš, kdoví gak vysoko… (Profesor Uher cítil až&nbsp;lehké mrazení při této představě; kdoví neměl-li se&nbsp;vlastně Andrias Scheuchzeri stát člověkem miocénu!)</span></p>
        <p class="chunk" data-nb-ref-number="13" data-nb-words="87" data-nb-chars="528"><span class="idea" data-nb-ref-number="16" id="idea16" data-nb-words="87" data-nb-chars="528">Awšak nastogte! Toto nedovinuté zvíře se&nbsp;nagednou dostane do&nbsp;nového, nekonečně slibněgšího prostředí; natažené péro vývoge se&nbsp;v&nbsp;něm uvolňuge – S&nbsp;gakým životním elánem, s&nbsp;gakau miocenní bugností a&nbsp;dychtivostí se&nbsp;hrne Andrias na&nbsp;cestu vývoge! Gak horečně dohání ty&nbsp;statisíce a&nbsp;miliony let, gež evolučně propásl! Gest myslitelno, že&nbsp;se&nbsp;spokogí s&nbsp;vývojovým stupněm, na&nbsp;němž stogí dnes? Vyžige se&nbsp;svým druhovým rozmachem, gehož gsme svědky, – nebo gest toliko na&nbsp;prahu své evoluce a&nbsp;chystá se&nbsp;teprve staupat – kdo může dnes říci kam?</span></p>
        <p class="chunk" data-nb-ref-number="14" data-nb-words="47" data-nb-chars="315"><span class="idea" data-nb-ref-number="17" id="idea17" data-nb-words="47" data-nb-chars="315">To&nbsp;byly úvahy a&nbsp;vyhlídky, jež profesor dr. Vladimír Uher psal nad zežloutlým výstřižkem starých novin, zachvívaje se&nbsp;intelektuálním nadšením objevitele. Dám to&nbsp;do&nbsp;novin, řekl si, protože vědecké orgány nikdo nečte. Ať&nbsp;ví&nbsp;každý, jakému velikému přírodnímu dějství přihlížíme! A&nbsp;dám tomu titul: Mají mloci budoucnost?</span></p>
        <p class="chunk" data-nb-ref-number="15" data-nb-words="42" data-nb-chars="240"><span class="idea" data-nb-ref-number="18" id="idea18" data-nb-words="42" data-nb-chars="240">Jenže redakce Lidových novin se&nbsp;podívala na&nbsp;článek profesora Uhra a&nbsp;potřásla hlavou. Zase ti&nbsp;mloci! Já&nbsp;myslím, že&nbsp;naši čtenáři mají už&nbsp;těch mloků po&nbsp;krk. Bylo by&nbsp;načase přijít s&nbsp;něčím jiným. A&nbsp;ostatně takové učené povídání do&nbsp;novin nepatří.</span></p>
        <p class="chunk" data-nb-ref-number="16" data-nb-words="10" data-nb-chars="65"><span class="idea" data-nb-ref-number="19" id="idea19" data-nb-words="10" data-nb-chars="65">Následkem toho článek o&nbsp;vývoji a&nbsp;budoucnosti mloků vůbec nevyšel.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./valka_s_mloky_018.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>