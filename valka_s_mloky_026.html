<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola
3.
Incident v La Manche">
    <meta name="apple-mobile-web-app-capable" content="yes">
    <title>Kapitola
      3.
      Incident v La Manche • Válka s mloky</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./valka_s_mloky_025.html">
    <link rel="next" href="./valka_s_mloky_027.html">
    <meta name="nb-order" content="25">
    <link rel="self" href="valka_s_mloky_026.html">
    <meta name="nb-identifier" content="capek-valka-s-mloky-b9a97f2">
    <meta name="nb-role" content="chapter">
  </head>
  <body data-nb-words="1038" data-nb-chars="6815" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./valka_s_mloky_025.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="6" data-nb-chars="30"><span class="idea" data-nb-ref-number="1" id="idea1" data-nb-words="1" data-nb-chars="8">Kapitola</span>
          <span class="idea" data-nb-ref-number="2" id="idea2" data-nb-words="1" data-nb-chars="2">3.</span>
          <span class="idea" data-nb-ref-number="3" id="idea3" data-nb-words="4" data-nb-chars="20">Incident v La Manche</span>
        </h1>
        <p class="chunk" data-nb-ref-number="2" data-nb-words="326" data-nb-chars="1973"><span class="idea" data-nb-ref-number="4" id="idea4" data-nb-words="326" data-nb-chars="1973">O&nbsp;něco málo později plula belgická dopravní loď Oudenbourg z&nbsp;Ostende do&nbsp;Ramsgate. Když byla uprostřed Calaiské úžiny, pozoroval důstojník konající službu, že&nbsp;se&nbsp;půl míle na&nbsp;jih od&nbsp;obvyklého kurzu „něco ve&nbsp;vodě děje“; protože nemohl rozeznat, netone-li tam někdo, kázal plout k&nbsp;tomu silně rozčeřenému místu. Na&nbsp;dvě stě pasažérů přihlíželo z&nbsp;návětrné strany lodi podivnému divadlu: tu&nbsp;a&nbsp;tam vyšplíchla voda kolmým výtryskem, tu&nbsp;a&nbsp;tam se&nbsp;z&nbsp;ní&nbsp;vymrštilo něco jako černé tělo; přitom mořská hladina se&nbsp;v&nbsp;průměru asi tří set metrů divoce zmítala a&nbsp;vřela a&nbsp;bylo slyšet z&nbsp;hlubiny prudký rachot nebo hukot. „Bylo to, jako by&nbsp;pod vodou soptil nějaký menší vulkán.“ Když se&nbsp;Oudenbourg pomalu přiblížila k&nbsp;tomu místu, vyrazila náhle asi deset metrů od&nbsp;přídě ohromná strmá vlna a&nbsp;zaduněl strašný výbuch. Celá loď se&nbsp;prudce nadzvedla a&nbsp;na&nbsp;palubu se&nbsp;snesl déšť vody skoro vařící; zároveň s&nbsp;ní&nbsp;plesklo na&nbsp;přídu silné černé tělo, které se&nbsp;svíjelo a&nbsp;vyráželo ječivý skřek; byl to&nbsp;přeražený a&nbsp;opařený Mlok. Velící důstojník nařídil dát zpětnou páru, aby loď nevjela rovnou do&nbsp;středu toho vybuchujícího pekla; ale zatím to&nbsp;začalo explodovat na&nbsp;všech stranách a&nbsp;hladina moře byla poseta kusy roztrhaných Mloků. Konečně se&nbsp;podařilo loď obrátit a&nbsp;Oudenbourg plnou parou prchala k&nbsp;severu. Tu&nbsp;zaburácel děsný výbuch asi šest set metrů za&nbsp;jejím týlem a&nbsp;z&nbsp;moře vyrazil obrovský, snad sto metrů vysoký sloup vody a&nbsp;páry. Oudenbourg zamířila k&nbsp;Harwich a&nbsp;vysílala na&nbsp;všechny strany bezdrátovou výstrahu: „Pozor, pozor, pozor! Na&nbsp;linii Ostende – Ramsgate veliké nebezpečí podmořských explozí. Nevíme, co&nbsp;to&nbsp;je. Radíme všem lodím vyhnout se!“ Zatím trvalo dunění a&nbsp;burácení, skoro jako když jsou námořní manévry; ale nebylo nic vidět pro vystřikující vodu a&nbsp;páru. To&nbsp;už&nbsp;z&nbsp;Doveru i&nbsp;z&nbsp;Calais vyplouvaly plnou parou torpédovky a&nbsp;destroyery<a href="./resources/undefined">[48]</a> a&nbsp;hnaly se&nbsp;flotily vojenských letadel k&nbsp;tomu místu; ale když tam dorazily, našly jenom hladinu zkalenou žlutým bahnem a&nbsp;pokrytou leklými rybami a&nbsp;roztrhanými Mloky.</span></p>
        <p class="chunk" data-nb-ref-number="3" data-nb-words="128" data-nb-chars="799"><span class="idea" data-nb-ref-number="5" id="idea5" data-nb-words="128" data-nb-chars="799">V&nbsp;první chvíli se&nbsp;mluvilo o&nbsp;výbuchu nějakých min v&nbsp;Kanále; ale když na&nbsp;obou stranách Calaiské úžiny byly břehy uzavřeny řetězem vojska a&nbsp;když anglický premiér počtvrté v&nbsp;dějinách světa přerušil v&nbsp;sobotu večer svůj víkend a&nbsp;vrátil se&nbsp;kvapně do&nbsp;Londýna, počalo se&nbsp;tušit, že&nbsp;jde o&nbsp;událost krajně vážného významu mezinárodního. Noviny přinášely nejpoplašnější pověsti, ale kupodivu zůstávaly tentokrát ještě daleko za&nbsp;skutečností; nikdo ani netušil, že&nbsp;po&nbsp;několik kritických dnů stála Evropa a&nbsp;s&nbsp;ní&nbsp;celý svět na&nbsp;krok od&nbsp;válečné konflagrace<a href="./resources/undefined">[49]</a>. Teprve když po&nbsp;několika letech člen tehdejšího britského kabinetu sir Thomas Mulberry propadl ve&nbsp;volbách do&nbsp;parlamentu a&nbsp;následkem toho vydal své politické paměti, bylo možno se&nbsp;dočíst, co&nbsp;se&nbsp;tehdy vlastně dálo; ale v&nbsp;té&nbsp;době už&nbsp;to&nbsp;vlastně nikoho nezajímalo.</span></p>
        <p class="chunk" data-nb-ref-number="4" data-nb-words="128" data-nb-chars="848"><span class="idea" data-nb-ref-number="6" id="idea6" data-nb-words="128" data-nb-chars="848">Věc byla ve&nbsp;vší stručnosti ta: Jak Francie, tak Anglie počaly každá ze&nbsp;své strany budovat v&nbsp;Lamanšském kanále podmořské mločí pevnosti, kterými by&nbsp;bylo možno v&nbsp;případě války uzavřít celý Kanál; potom se&nbsp;ovšem obě mocnosti navzájem vinily, že&nbsp;začala ta&nbsp;druhá; ale podobá se&nbsp;pravdě, že&nbsp;obě zahájily opevňovací práce současně, z&nbsp;obavy, že&nbsp;by&nbsp;s&nbsp;tím mohl sousední a&nbsp;spřátelený stát přijít dřív. Zkrátka pod hladinou Calaiské úžiny vyrůstaly proti sobě dvě obrovské betonové pevnosti vyzbrojené těžkými děly, vrhači torpéd, rozsáhlými minovými pásmy a&nbsp;vůbec všemi nejmodernějšími vymoženostmi, ke&nbsp;kterým té&nbsp;doby dospěl lidský pokrok v&nbsp;umění válečném; na&nbsp;anglické straně byla tato strašlivá hlubinná pevnost osazena dvěma divizemi těžkých Mloků a&nbsp;asi třiceti tisíci Salamandry pracovními, na&nbsp;francouzské straně třemi divizemi prvotřídních válečných Mloků.</span></p>
        <p class="chunk" data-nb-ref-number="5" data-nb-words="109" data-nb-chars="765"><span class="idea" data-nb-ref-number="7" id="idea7" data-nb-words="109" data-nb-chars="765">Zdá se, že&nbsp;kritického dne se&nbsp;setkala uprostřed Kanálu na&nbsp;dně mořském pracovní kolona britských Mloků se&nbsp;Salamandry francouzskými a&nbsp;že&nbsp;mezi nimi došlo k&nbsp;nějakému nedorozumění. Na&nbsp;francouzské straně se&nbsp;tvrdilo, že&nbsp;jejich pokojně pracující Mloci byli napadeni britskými, kteří je&nbsp;chtěli zahnat; britští ozbrojení Mloci se&nbsp;prý pokoušeli odvléci několik Mloků francouzských, kteří se&nbsp;ovšem bránili. Nato britští vojenští Salamandři počali pálit do&nbsp;francouzských mločích dělníků ručními granáty a&nbsp;minomety, takže francouzští Mloci byli nuceni užít stejných zbraní. Francouzská vláda se&nbsp;cítí donucena, aby žádala na&nbsp;vládě Jeho britského Veličenstva plnou satisfakci a&nbsp;vyklizení sporného podmořského úseku, jakož i&nbsp;ujištění, že&nbsp;se&nbsp;podobné případy nebudou napříště opakovat.</span></p>
        <p class="chunk" data-nb-ref-number="6" data-nb-words="80" data-nb-chars="592"><span class="idea" data-nb-ref-number="8" id="idea8" data-nb-words="80" data-nb-chars="592">Naproti tomu britská vláda oznámila zvláštní nótou vládě Republiky francouzské, že&nbsp;francouzští militarizovaní Mloci pronikli na&nbsp;anglickou polovinu Kanálu a&nbsp;chystali se&nbsp;tam klást miny. Britští Mloci je&nbsp;upozornili, že&nbsp;se&nbsp;nalézají na&nbsp;jejich pracovní půdě; nato francouzští po&nbsp;zuby ozbrojení Salamandři odpověděli vrháním ručních granátů, kterými zabili několik mločích dělníků britských. Vláda Jeho Veličenstva se&nbsp;s&nbsp;politováním cítí donucena žádat na&nbsp;vládě Francouzské republiky plnou satisfakci a&nbsp;záruku, že&nbsp;napříště francouzští vojenští Mloci nevkročí na&nbsp;anglickou polovinu Lamanšského kanálu.</span></p>
        <p class="chunk" data-nb-ref-number="7" data-nb-words="41" data-nb-chars="308"><span class="idea" data-nb-ref-number="9" id="idea9" data-nb-words="41" data-nb-chars="308">Nato francouzská vláda ohlásila, že&nbsp;nemůže nadále trpět, aby sousední stát stavěl podmořská opevnění v&nbsp;bezprostřední blízkosti břehů francouzských. Pokud se&nbsp;týče nedorozumění na&nbsp;dně Kanálu, vláda republiky navrhuje, aby ve&nbsp;smyslu Londýnské konvence byla sporná záležitost předložena haagskému smírčímu soudu.</span></p>
        <p class="chunk" data-nb-ref-number="8" data-nb-words="53" data-nb-chars="373"><span class="idea" data-nb-ref-number="10" id="idea10" data-nb-words="53" data-nb-chars="373">Britská vláda odpověděla, že&nbsp;nemůže a&nbsp;nehodlá bezpečnost britských břehů podrobit žádnému zevnímu rozhodování. Jako napadený stát žádá znovu a&nbsp;se&nbsp;vším důrazem omluvu, náhradu škody a&nbsp;záruku pro budoucnost. Současně středozemní anglické loďstvo, ležící u&nbsp;Malty, vyplulo plnou parou směrem k&nbsp;západu; atlantické loďstvo dostalo rozkazy soustředit se&nbsp;u&nbsp;Portsmouthu a&nbsp;Yarmouthu.</span></p>
        <p class="chunk" data-nb-ref-number="9" data-nb-words="7" data-nb-chars="63"><span class="idea" data-nb-ref-number="11" id="idea11" data-nb-words="7" data-nb-chars="63">Francouzská vláda nařídila mobilizaci pěti ročníků námořnictva.</span></p>
        <p class="chunk" data-nb-ref-number="10" data-nb-words="160" data-nb-chars="1064"><span class="idea" data-nb-ref-number="12" id="idea12" data-nb-words="160" data-nb-chars="1064">Zdálo se, že&nbsp;žádný z&nbsp;obou států nyní už&nbsp;nemůže ustoupit; koneckonců bylo jasno, že&nbsp;nejde o&nbsp;nic menšího než o&nbsp;panství nad celým Kanálem. V&nbsp;ten kritický okamžik zjistil sir Thomas Mulberry překvapující fakt, že&nbsp;na&nbsp;anglické straně žádní pracovní ani vojenští Mloci vlastně (aspoň de&nbsp;jure) neexistují, neboť na&nbsp;britských ostrovech je&nbsp;dosud v&nbsp;platnosti zákaz vydaný kdysi za&nbsp;sira Samuela Mandevilla, podle něhož nesmí být ani jediný Salamandr zaměstnáván na&nbsp;pobřeží nebo ve&nbsp;svrchovaných vodách britských ostrovů. Podle toho nemohla britská vláda mít oficiálně za&nbsp;to, že&nbsp;francouzští Mloci napadli Mloky anglické; celá věc se&nbsp;tedy scvrkla na&nbsp;otázku, zda francouzští Salamandři úmyslně nebo jen omylem nevkročili na&nbsp;dno svrchovaných vod britských. Úřady republiky slíbily, že&nbsp;to&nbsp;vyšetří; anglická vláda ani nenavrhla, aby byl spor předložen haagskému mezinárodnímu soudu. Nato se&nbsp;britská a&nbsp;francouzská admiralita dohodly, že&nbsp;mezi podmořskými opevněními v&nbsp;Lamanšském kanále zůstane neutrální pásmo v&nbsp;šíři pěti kilometrů, čímž bylo neobyčejně utvrzeno přátelství obou států.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./valka_s_mloky_027.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>