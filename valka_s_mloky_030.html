<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola
7.
Zemětřesení v Louisianě">
    <meta name="apple-mobile-web-app-capable" content="yes">
    <title>Kapitola
      7.
      Zemětřesení v Louisianě • Válka s mloky</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./valka_s_mloky_029.html">
    <link rel="next" href="./valka_s_mloky_031.html">
    <meta name="nb-order" content="29">
    <link rel="self" href="valka_s_mloky_030.html">
    <meta name="nb-identifier" content="capek-valka-s-mloky-b9a97f2">
    <meta name="nb-role" content="chapter">
  </head>
  <body data-nb-words="1266" data-nb-chars="8127" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./valka_s_mloky_029.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="33"><span class="idea" data-nb-ref-number="1" id="idea1" data-nb-words="1" data-nb-chars="8">Kapitola</span>
          <span class="idea" data-nb-ref-number="2" id="idea2" data-nb-words="1" data-nb-chars="2">7.</span>
          <span class="idea" data-nb-ref-number="3" id="idea3" data-nb-words="3" data-nb-chars="23">Zemětřesení v Louisianě</span>
        </h1>
        <p class="chunk" data-nb-ref-number="2" data-nb-words="65" data-nb-chars="389"><span class="idea" data-nb-ref-number="4" id="idea4" data-nb-words="65" data-nb-chars="389">Toho dne – bylo to&nbsp;11. listopadu o&nbsp;jedné hodině ranní – byl pocítěn v&nbsp;New Orleans prudký otřes země; několik baráků v&nbsp;černošských čtvrtích se&nbsp;sesulo; lidé v&nbsp;panice vybíhali na&nbsp;ulice, ale otřesy už&nbsp;se&nbsp;neopakovaly; jenom zavál zběsilým nárazem hučící, krátký cyklon, který rozbil okna a&nbsp;smetl střechy v&nbsp;nigerských uličkách; několik desítek lidí bylo zabito; nato se&nbsp;snesl prudký liják bahna.</span></p>
        <p class="chunk" data-nb-ref-number="3" data-nb-words="184" data-nb-chars="1215"><span class="idea" data-nb-ref-number="5" id="idea5" data-nb-words="184" data-nb-chars="1215">Zatímco orleánští hasiči vyjížděli na&nbsp;pomoc do&nbsp;nejhůř postižených ulic, odklepávaly telegramy z&nbsp;Morgan City, Plaquemine, Baton Rouge a&nbsp;Lafayette: SOS! Vyšlete záchranné kolony! Jsme napolo smeteni zemětřesením a&nbsp;cykloónem; hráze Mississippi hrozí prolomením; vypravte ihned zákopníky, ambulance a&nbsp;všechny muže schopné práce! – Z&nbsp;Fort Livingston došla jen lakonická otázka: Haló, máte tam taky nadělení? – Nato došla depeše z&nbsp;Lafayette: Pozor! Pozor! Nejhůř postižena New Iberia. Zdá se, že&nbsp;přerušeno spojení mezi Iberií a&nbsp;Morgan City. Pošlete tam pomoc! – Vzápětí telefonuje Morgan City: Nemáme spojení s&nbsp;New Iberií. Je&nbsp;asi přerušena silnice a&nbsp;trať. Pošlete lodi a&nbsp;letadla do&nbsp;Vermillion Bay! My&nbsp;už&nbsp;nic nepotřebujeme. Máme asi třicet mrtvých a&nbsp;sto raněných. – Nato dochází telegram z&nbsp;Baton Rouge: Máme zprávu, že&nbsp;nejhůř New Iberia. Starejte se&nbsp;hlavně New Iberia. Sem jenom dělníky, ale rychle, nebo nám prasknou hráze. Děláme, co&nbsp;můžeme. – Nato: Hallo, hallo, Shreveport, Natchitoches, Alexandria posílají pomocné vlaky do&nbsp;New Iberie. Hallo, hallo, Memphis, Winana, Jackson posílají vlaky via Orleans. Všechna auta vezou lidi směr hráze Baton Rouge. – Hallo, tady Pascagoula. Máme několik mrtvých. Potřebujete pomoc?</span></p>
        <p class="chunk" data-nb-ref-number="4" data-nb-words="192" data-nb-chars="1196"><span class="idea" data-nb-ref-number="6" id="idea6" data-nb-words="192" data-nb-chars="1196">Zatím už&nbsp;vyjížděly hasičské vozy, ambulance a&nbsp;pomocné vlaky směrem Morgan City – Patterson – Franklin. Po&nbsp;čtvrté hodině ranní došla první přesnější zpráva: Trať mezi Franklinem a&nbsp;New Iberií, sedm kilometrů na&nbsp;západ od&nbsp;Franklinu, pře rušena vodou; zdá se, že&nbsp;tam vznikla zemětřesením hluboká trhlina, spojená s&nbsp;Vermillion Bay a&nbsp;zaplavená mořem. Pokud zatím možno zjistit, postupuje tato trhlina od&nbsp;Vermillion Bay směrem východoseverovýchodním, blízko Franklinu se&nbsp;ohýbá na&nbsp;sever, ústí do&nbsp;Grand Lake, načež se&nbsp;táhne dále k&nbsp;severu až&nbsp;po&nbsp;linii Plaquemine – Lafayette, kde se&nbsp;končí ve&nbsp;starém jezírku; druhá větev trhliny spojuje Grand Lake na&nbsp;západ s&nbsp;jezerem Napoleonvillským. Celková délka propadliny je&nbsp;asi osmdesát kilometrů, šířka dva až&nbsp;jedenáct kilometrů. Zde bylo, zdá se, středisko zemětřesení. Možno mluvit o&nbsp;úžasné náhodě, že&nbsp;se&nbsp;tato trhlina vyhnula všem větším obcím. Nicméně ztráty na&nbsp;životech jsou asi značné. Ve&nbsp;Franklinu napršelo 60 cm&nbsp;bahna, v&nbsp;Pattersonu 45 cm. Lidé z&nbsp;Atchafalaya Bay vypravují, že&nbsp;při otřesu ustoupilo moře asi o&nbsp;tři kilometry, načež se&nbsp;vrhlo zpět na&nbsp;břeh vlnou třicet metrů vysokou. Jsou obavy, že&nbsp;na&nbsp;břehu zahynulo mnoho lidí. S&nbsp;New Iberií stále ještě není spojení.</span></p>
        <p class="chunk" data-nb-ref-number="5" data-nb-words="79" data-nb-chars="505"><span class="idea" data-nb-ref-number="7" id="idea7" data-nb-words="79" data-nb-chars="505">Zatím dojel k&nbsp;New Iberii od&nbsp;západu vlak výpravy natchitocheské; první zprávy, vyslané oklikou přes Lafayette a&nbsp;Baton Rouge, byly hrozné. Už&nbsp;několik kilometrů před New Iberií nemohl vlak dále, protože trať byla zanesena bahnem. Uprchlíci vypravují, že&nbsp;prý se&nbsp;asi dva kilometry na&nbsp;východ od&nbsp;města otevřel bahenní vulkán, který rázem vychrlil spousty řídkého, studeného bláta; New Iberia prý zmizela pod přívalem bahna. Další postup potmě a&nbsp;v&nbsp;trvajícím dešti krajně obtížný. S&nbsp;New Iberií dosud žádné spojení.</span></p>
        <p class="chunk" data-nb-ref-number="6" data-nb-words="6" data-nb-chars="36"><span class="idea" data-nb-ref-number="8" id="idea8" data-nb-words="6" data-nb-chars="36">Současně došly zprávy z&nbsp;Baton Rouge:</span></p>
        <p class="chunk" data-nb-ref-number="7" data-nb-words="30" data-nb-chars="189"><span class="idea" data-nb-ref-number="9" id="idea9" data-nb-words="30" data-nb-chars="189">NA&nbsp;HRÁZÍCH MISSISSIPPI UŽ&nbsp;PRACUJE NĚKOLIK TISÍC MUŽŮ STOP KDYBY ASPOŇ PŘESTALO PRŠET STOP POTŘEBUJEME MOTYKY LOPATY VOZY LIDI STOP POSÍLÁME POMOC DO&nbsp;PLAQUEMINE TEČE JIM DO&nbsp;BOT TĚM SVRABAŘŮM</span></p>
        <p class="chunk" data-nb-ref-number="8" data-nb-words="4" data-nb-chars="23"><span class="idea" data-nb-ref-number="10" id="idea10" data-nb-words="4" data-nb-chars="23">Depeše z&nbsp;Fort Jacksonu:</span></p>
        <p class="chunk" data-nb-ref-number="9" data-nb-words="66" data-nb-chars="367"><span class="idea" data-nb-ref-number="11" id="idea11" data-nb-words="66" data-nb-chars="367"><em>o půl druhé ráno nám sebrala mořská vlna třicet domů nevíme co&nbsp;to&nbsp;bylo asi sedmdesát lidí to&nbsp;spláchlo s&nbsp;sebou teď teprve jsem spravil aparát poštovní úřad to&nbsp;odneslo taky haló telegrafujte honem co&nbsp;to&nbsp;vlastně bylo telegrafista fred dalton haló vyřiďte minnii lacostové že&nbsp;se&nbsp;mně nic nestalo jenom mi&nbsp;to&nbsp;zlomilo ruku a&nbsp;odneslo šaty ale jen když zas je&nbsp;aparát okey fred</em></span></p>
        <p class="chunk" data-nb-ref-number="10" data-nb-words="6" data-nb-chars="39"><span class="idea" data-nb-ref-number="12" id="idea12" data-nb-words="6" data-nb-chars="39">Z&nbsp;Port Eads došla zpráva nejstručnější:</span></p>
        <p class="chunk" data-nb-ref-number="11" data-nb-words="8" data-nb-chars="42"><span class="idea" data-nb-ref-number="13" id="idea13" data-nb-words="8" data-nb-chars="42"><em>máme mrtvé burywood je&nbsp;celý smeten do&nbsp;moře</em></span></p>
        <p class="chunk" data-nb-ref-number="12" data-nb-words="144" data-nb-chars="897"><span class="idea" data-nb-ref-number="14" id="idea14" data-nb-words="144" data-nb-chars="897">Zatím – to&nbsp;bylo kolem osmé hodiny ráno – se&nbsp;vracela první letadla vyslaná nad postižené území. Celé pobřeží od&nbsp;Port Arthur (Texas) až&nbsp;po&nbsp;Mobile (Alabama) bylo prý v&nbsp;noci zaplaveno příbojovou vlnou; všude je&nbsp;vidět smetené nebo poškozené domy. Jihovýchodní Louisiana (od silnice Lake Charles – Alexandria – Natches) a&nbsp;jižní Mississippi (až po&nbsp;čáru Jackson – Hattiesburg – Pascagoula) jsou zaneseny bahnem. Ve&nbsp;Vermillion Bay vniká do&nbsp;země nová mořská zátoka, široká asi tři až&nbsp;deset kilometrů, sahající klikatě do&nbsp;vnitrozemí jako dlouhý fjord až&nbsp;skoro po&nbsp;Plaquemine. New Iberia se&nbsp;zdá být těžce poškozena, ale je&nbsp;vidět mnoho lidí, kteří odhrabávají bahno zaplavující domy a&nbsp;cesty. Přistát nebylo možno. Nejtěžší ztráty na&nbsp;životech budou asi na&nbsp;mořském břehu. Proti Point au&nbsp;Fer tone parník, patrně mexický. U&nbsp;Chandeleur Islands je&nbsp;moře pokryto troskami. Déšť v&nbsp;celé oblasti ustává. Viditelnost dobrá.</span></p>
        <p class="chunk" data-nb-ref-number="13" data-nb-words="251" data-nb-chars="1717"><span class="idea" data-nb-ref-number="15" id="idea15" data-nb-words="251" data-nb-chars="1717">První zvláštní vydání neworleanských novin vyšla ovšem už&nbsp;po&nbsp;čtvrté hodině ranní; s&nbsp;pokračujícím dnem přibývalo nových vydání a&nbsp;podrobností; k&nbsp;osmé hodině ráno už&nbsp;noviny přinášely fotografie postiženého území a&nbsp;mapy nové mořské zátoky. O&nbsp;půl deváté otiskovaly interview s&nbsp;vynikajícím seizmologem memphiské univerzity dr. Wilburem R. Brownellem o&nbsp;příčinách otřesů země v&nbsp;Louisianě. Prozatím nemůžeme činit konečných závěrů, prohlásil věhlasný učenec, ale zdá se, že&nbsp;tyto otřesy nemají co&nbsp;dělat s&nbsp;vulkanickou činností dosud intenzivně živou v&nbsp;středomexickém sopečném pásmu, ležícím přímo proti postiženému území. Dnešní zemětřesení zdá se&nbsp;být spíše původu tektonického, to&nbsp;jest je&nbsp;způsobeno tlakem horských mas: z&nbsp;jedné strany Skalistých hor a&nbsp;Sierry Madre, z&nbsp;druhé strany pohoří Appalachianského na&nbsp;rozsáhlou propadlinu Mexického zálivu, jehož pokračováním je&nbsp;široká nížina při dolním toku Mississippi. Trhlina vybíhající nyní z&nbsp;Vermillion Bay je&nbsp;jenom nový a&nbsp;poměrně nepatrný zlom, drobná epizoda v&nbsp;geologickém propadání, jímž vznikl Mexický záliv a&nbsp;moře Karibské i&nbsp;s&nbsp;věncem Velkých a&nbsp;Malých Antil, tímto zbytkem někdejšího souvislého horského pásma. Není pochyby, že&nbsp;středoamerické sedání bude postupovat dál, novými otřesy, zlomy a&nbsp;trhlinami; nemůžeme vyloučit, že&nbsp;trhlina vermillionská je&nbsp;pouhou ouverturou k&nbsp;oživenému tektonickému procesu, jehož střed je&nbsp;právě v&nbsp;Mexickém zálivu; v&nbsp;tom případě můžeme být svědky obrovských geologických katastrof, jimiž by&nbsp;se&nbsp;mohla stát téměř pětina Spojených států mořským dnem. Zato však, kdyby k&nbsp;tomu došlo, mohli bychom s&nbsp;jistou pravděpodobností očekávat, že&nbsp;se&nbsp;počne zvedat mořské dno v&nbsp;okolí Antil nebo ještě východněji, v&nbsp;místech, kde starý mýtus hledá ponořenou Atlantidu.</span></p>
        <p class="chunk" data-nb-ref-number="14" data-nb-words="83" data-nb-chars="547"><span class="idea" data-nb-ref-number="16" id="idea16" data-nb-words="83" data-nb-chars="547">Naproti tomu, pokračoval na&nbsp;slovo vzatý učenec poněkud konejšivě, není třeba brát vážně obavy, že&nbsp;by&nbsp;se&nbsp;v&nbsp;postižené končině projevila sopečná činnost; domnělé krátery chrlící bahno nejsou nic jiného než erupce bahenních plynů, k&nbsp;nimž asi došlo na&nbsp;trhlině vermillionské. Nebylo by&nbsp;divu, kdyby se&nbsp;v&nbsp;náplavu mississippském vyskytovaly ohromné podzemní bubliny plynů, které při styku se&nbsp;vzduchem mohou explodovat a&nbsp;zvedat s&nbsp;sebou statisíce tun vody a&nbsp;bahna. Ovšem k&nbsp;definitivnímu vysvětlení, opakoval dr. W. R. Brownell, bude třeba dalších zkušeností.</span></p>
        <p class="chunk" data-nb-ref-number="15" data-nb-words="19" data-nb-chars="148"><span class="idea" data-nb-ref-number="17" id="idea17" data-nb-words="19" data-nb-chars="148">Zatímco Brownellovy vyhlídky na&nbsp;geologické katastrofy běžely rotačkami novin, dostal guvernér státu Louisiana z&nbsp;Fort Jacksonu telegram tohoto znění:</span></p>
        <p class="chunk" data-nb-ref-number="16" data-nb-words="101" data-nb-chars="635"><span class="idea" data-nb-ref-number="18" id="idea18" data-nb-words="101" data-nb-chars="635">LITUJEME ZTRÁT NA&nbsp;LIDSKÝCH ŽIVOTECH STOP HLEDĚLI JSME SE&nbsp;VYHNOUT VAŠIM MĚSTŮM AVŠAK NEPOČÍTALI JSME S&nbsp;ODRAZEM A&nbsp;NÁRAZEM MOŘSKÉ VODY PŘI VÝBUCHU STOP ZJISTILI JSME TŘI STA ČTYŘICET ŠEST LIDSKÝCH OBĚTÍ NA&nbsp;CELÉM POBŘEŽÍ STOP VYSLOVUJEME SOUSTRAST STOP CHIEF SALAMANDER STOP HALÓ HALÓ TADY FRED DALTON POŠTOVNÍ STANICE FORT JACKSON PRÁVĚ ODTUD ODEŠLI TŘI MLOCI PŘIŠLI PŘED DESETI MINUTAMI NA&nbsp;POŠTU PODALI TELEGRAM NAMÍŘILI NA&nbsp;MNE PISTOLEMI ALE UŽ&nbsp;JSOU PRYČ ŠEREDNÉ POTVORY ZAPLATILI A&nbsp;BĚŽELI DO&nbsp;VODY HONIL JE&nbsp;JENOM LÉKÁRNÍKŮV PES NEMĚLI BY&nbsp;CHODIT PO&nbsp;MĚSTĚ JINAK NIC NOVÉHO POZDRAVUJTE MINNII LACOSTOVOU ŽE&nbsp;JI&nbsp;LÍBÁM TELEGRAFISTA FRED DALTON</span></p>
        <p class="chunk" data-nb-ref-number="17" data-nb-words="23" data-nb-chars="149"><span class="idea" data-nb-ref-number="19" id="idea19" data-nb-words="23" data-nb-chars="149">Guvernér státu Louisiana kroutil nad tímto telegramem dlouho hlavou. Nějaký šprýmař, ten Fred Dalton, řekl si&nbsp;posléze. Raději to&nbsp;ani nedáme do&nbsp;novin.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./valka_s_mloky_031.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>