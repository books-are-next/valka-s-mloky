<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 2\. Srážka v Normandii">
    <meta name="apple-mobile-web-app-capable" content="yes">
    <title>Kapitola 2. Srážka v Normandii</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./valka_s_mloky_024.html">
    <link rel="next" href="./valka_s_mloky_026.html">
    <meta name="nb-order" content="21">
    <link rel="self" href="valka_s_mloky_025.html">
    <meta name="nb-identifier" content="capek-valka-s-mloky-5e1f704">
    <meta name="nb-role" content="chapter">
  </head>
  <body data-nb-words="1252" data-nb-chars="8259" class="nb-role-chapter nb-custom-style">
    <nav role="doc-toc">
      <ul class="plain section">
        <li><a href="valka_s_mloky_005.html">Předmluva</a></li>
        <li><a href="valka_s_mloky_006.html">Kniha
            první
            Andrias Scheuchzeri</a>
          <ul class="plain">
            <li><a href="valka_s_mloky_007.html">Kapitola
                1.
                Podivínství kapitána Van Tocha</a></li>
            <li><a href="valka_s_mloky_008.html">Kapitola
                2.
                Pan Golombek[4]
                a pan Valenta[5]</a></li>
            <li><a href="valka_s_mloky_009.html">Kapitola
                3.
                G. H. Bondy a jeho krajan</a></li>
            <li><a href="valka_s_mloky_010.html">Kapitola
                4.
                Obchodní podnik kapitána Van Tocha</a></li>
            <li><a href="valka_s_mloky_011.html">Kapitola
                5.
                Kapitán J. Van Toch a jeho cvičení ještěři</a></li>
            <li><a href="valka_s_mloky_012.html">Kapitola
                6.
                Jachta na laguně</a></li>
            <li><a href="valka_s_mloky_013.html">Kapitola
                7.
                Pokračování jachty na laguně</a></li>
            <li><a href="valka_s_mloky_014.html">Kapitola
                8.
                Andrias Schuechzeri</a></li>
            <li><a href="valka_s_mloky_015.html">Kapitola
                9.
                Andrew Scheuchzer</a></li>
            <li><a href="valka_s_mloky_016.html">Kapitola
                10.
                Posvícení v Novém Strašecí</a></li>
            <li><a href="valka_s_mloky_017.html">Kapitola
                11.
                O Lidogešterkách</a></li>
            <li><a href="valka_s_mloky_018.html">Kapitola
                12.
                Salamander-Syndicate</a></li>
          </ul>
        </li>
        <li><a href="valka_s_mloky_019.html">Kniha
            druhá
            Po stupních civilizace</a>
          <ul class="plain">
            <li><a href="valka_s_mloky_020.html">Kapitola
                1.
                Pan Povondra čte noviny</a></li>
            <li><a href="valka_s_mloky_021.html">Kapitola
                2.
                Po stupních civilizace (Dějiny Mloků)1</a></li>
            <li><a href="valka_s_mloky_022.html">Kapitola
                3.
                Pan Povondra čte opět noviny</a></li>
          </ul>
        </li>
        <li><a href="valka_s_mloky_023.html">Kniha
            třetí
            Válka s mloky</a>
          <ul class="plain">
            <li><a href="valka_s_mloky_024.html">Kapitola
                1.
                Masakr na Ostrovech kokosových</a></li>
            <li><a href="valka_s_mloky_025.html">Kapitola
                2.
                Srážka v Normandii</a></li>
            <li><a href="valka_s_mloky_026.html">Kapitola
                3.
                Incident v La Manche</a></li>
            <li><a href="valka_s_mloky_027.html">Kapitola
                4.
                Der Nordmloch</a></li>
            <li><a href="valka_s_mloky_028.html">Kapitola
                5.
                Wolf Meynert píše své dílo</a></li>
            <li><a href="valka_s_mloky_029.html">Kapitola
                6.
                X varuje</a></li>
            <li><a href="valka_s_mloky_030.html">Kapitola
                7.
                Zemětřesení v Louisianě</a></li>
            <li><a href="valka_s_mloky_031.html">Kapitola
                8.
                Chief Salamander klade požadavky</a></li>
            <li><a href="valka_s_mloky_032.html">Kapitola
                9.
                Konference ve Vaduzu</a></li>
            <li><a href="valka_s_mloky_033.html">Kapitola
                10.
                Pan Povondra to bere na sebe</a></li>
            <li><a href="valka_s_mloky_034.html">Kapitola
                11.
                Autor mluví sám se sebou</a></li>
          </ul>
        </li>
        <li><a href="valka_s_mloky_035.html">Ediční poznámka</a></li>
        <li><a href="valka_s_mloky_036.html">Život a doba spisovatele
            Karla Čapka v datech</a></li>
        <li><a href="valka_s_mloky_037.html">První
            vydání knih Karla Čapka</a></li>
        <li><a href="valka_s_mloky_038.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./valka_s_mloky_024.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="30"><span class="idea" data-nb-ref-number="1" id="idea1" data-nb-words="5" data-nb-chars="30">Kapitola 2. Srážka v Normandii</span></h1>
        <p class="chunk" data-nb-ref-number="2" data-nb-words="214" data-nb-chars="1410"><span class="idea" data-nb-ref-number="2" id="idea2" data-nb-words="214" data-nb-chars="1410">Jiného rázu byla srážka v&nbsp;Normandii, k&nbsp;níž došlo o&nbsp;něco později. Tam si&nbsp;Mloci, pracující hlavně v&nbsp;Cherbourgu a&nbsp;obývající okolní pobřeží, nesmírně oblíbili jablka; ale protože jejich zaměstnavatelé jim je&nbsp;nechtěli dodávat vedle obvyklé mločí stravy (prý by&nbsp;to&nbsp;zvýšilo stavební náklady nad stanovený rozpočet), podnikali Mloci zlodějské výpravy do&nbsp;blízkých ovocných sadů. Sedláci si&nbsp;na&nbsp;to&nbsp;stěžovali na&nbsp;prefektuře a&nbsp;Mloci dostali přísný zákaz potloukat se&nbsp;po&nbsp;břehu mimo takzvané mločí pásmo, ale nic to&nbsp;nepomohlo; ovoce se&nbsp;v&nbsp;sadech ztrácelo stále, ztrácela se&nbsp;prý i&nbsp;vejce v&nbsp;posadách a&nbsp;čím dál tím víc hlídacích psů bylo každého rána nalézáno ubitých. Tu&nbsp;tedy počali sedláci hlídat své sady sami, ozbrojeni starými puškami, a&nbsp;odstřelovali pytlačící Mloky. Koneckonců to&nbsp;by&nbsp;bylo zůstalo jen lokální záležitostí; ale normandští sedláci, roztrpčení mimo jiné také tím, že&nbsp;byly zvýšeny daně a&nbsp;že&nbsp;podražilo střelivo, pojali vůči Mlokům smrtelnou zášť a&nbsp;podnikali proti nim nájezdy celými ozbrojenými tlupami. Když houfně odstřelovali Mloky i&nbsp;v&nbsp;jejich pracovištích, stěžovali si&nbsp;u&nbsp;prefekta zase podnikatelé vodních staveb, a&nbsp;prefekt nařídil, aby byly sedlákům zabaveny jejich zrezavělé bouchačky. Sedláci se&nbsp;tomu ovšem bránili a&nbsp;docházelo k&nbsp;nemilým konfliktům se&nbsp;žendarmerií; tvrdohlaví Normanďané kromě Mloků počali odstřelovat také četníky. Do&nbsp;Normandie byly staženy četnické posily a&nbsp;prohledávaly vesnice dům od&nbsp;domu.</span></p>
        <p class="chunk" data-nb-ref-number="3" data-nb-words="206" data-nb-chars="1344"><span class="idea" data-nb-ref-number="3" id="idea3" data-nb-words="206" data-nb-chars="1344">Zrovna v&nbsp;té&nbsp;době se&nbsp;stala krajně nepříjemná věc: v&nbsp;okolí Coutances napadli vesničtí hoši Mloka, který se&nbsp;prý podezřele kradl k&nbsp;slepičímu kurníku, obklíčili ho, přitištěného zády ke&nbsp;zdi stodoly, a&nbsp;jali se&nbsp;ho&nbsp;kamenovat cihlami. Raněný Salamandr se&nbsp;rozpřáhl rukou a&nbsp;hodil na&nbsp;zem něco podobného vajíčku: nastal výbuch, jímž byl na&nbsp;kusy roztrhán Mlok, ale také tři chlapci: jedenáctiletý Pierre Cajus, šestnáctiletý Marcel Bérard a&nbsp;patnáctiletý Louis Kermadec; mimoto pět dětí bylo víceméně těžce zraněno. Zpráva o&nbsp;tom se&nbsp;rozletěla po&nbsp;celém kraji; asi sedm set lidí se&nbsp;sjelo autobusy z&nbsp;široka daleka a&nbsp;napadli mločí osadu v&nbsp;zálivu Basse Coutances, ozbrojeni puškami, vidlemi a&nbsp;cepy. Nějakých dvacet Mloků bylo zabito, než se&nbsp;četníkům podařilo zatlačit rozzuřený dav. Přivolaní zákopníci z&nbsp;Cherbourgu obklopili zátoku Basse Coutances hradbou z&nbsp;ostnatého drátu; ale v&nbsp;noci vystoupili Salamandři z&nbsp;moře, ručními granáty roztrhali drátěné překážky a&nbsp;chystali se&nbsp;patrně vniknout do&nbsp;vnitrozemí. Vojenské kamiony přivezly narychlo několik kumpanií pěchoty s&nbsp;kulomety a&nbsp;řetěz vojska se&nbsp;snažil oddělit Mloky od&nbsp;lidí. Zatím sedláci vybíjeli berní úřady a&nbsp;četnické stanice a&nbsp;jeden neoblíbený berní exekutor byl pověšen na&nbsp;lucernu s&nbsp;tabulkou: Pryč s&nbsp;Mloky! Noviny, zejména německé, psaly o&nbsp;revoluci v&nbsp;Normandii; pařížská vláda však zakročila energickým dementi.</span></p>
        <p class="chunk" data-nb-ref-number="4" data-nb-words="157" data-nb-chars="1009"><span class="idea" data-nb-ref-number="4" id="idea4" data-nb-words="157" data-nb-chars="1009">Zatímco krvavé srážky mezi sedláky a&nbsp;Mloky přeskakovaly dál po&nbsp;pobřeží Calvadosu, Picardie a&nbsp;Pas-de-Calais, vyplul z&nbsp;Cherbourgu starý francouzský křižník Jules Flambeau směrem k&nbsp;západnímu břehu Normandie; šlo tu, jak se&nbsp;později ujišťovalo, jenom o&nbsp;to, aby jeho přítomnost působila uklidňujícím dojmem jak na&nbsp;místní obyvatele, tak na&nbsp;Mloky. Jules Flambeau se&nbsp;zastavil na&nbsp;půldruhé míle od&nbsp;zátoky Basse Coutances; když nastala noc, nařídil velitel lodi pro zvýšení dojmu pouštět barevné rakety. Mnoho lidí na&nbsp;pobřeží přihlíželo tomuto krásnému divadlu; náhle slyšeli syčivý hukot a&nbsp;u&nbsp;přídě křižníku vyrazil ohromný sloup vody; loď se&nbsp;naklonila a&nbsp;v&nbsp;tu&nbsp;chvíli zatřeskl hromový výbuch. Bylo zřejmo, že&nbsp;se&nbsp;křižník potápí; ve&nbsp;čtvrthodině se&nbsp;sjížděly z&nbsp;okolních přístavů motorové lodi na&nbsp;pomoc, ale nebylo jich třeba; krom tří mužů zabitých při samotném výbuchu se&nbsp;celá posádka zachránila, a&nbsp;Jules Flambeau se&nbsp;potopil pět minut poté, co&nbsp;jeho velitel jako poslední opustil palubu s&nbsp;památnými slovy: „Nedá se&nbsp;nic dělat.“</span></p>
        <p class="chunk" data-nb-ref-number="5" data-nb-words="56" data-nb-chars="368"><span class="idea" data-nb-ref-number="5" id="idea5" data-nb-words="56" data-nb-chars="368">Úřední zpráva, vydaná ještě té&nbsp;noci, hlásila, že&nbsp;„starý křižník Jules Flambeau, který ostatně měl být v&nbsp;nejbližších týdnech vyřazen, najel při noční plavbě na&nbsp;úskalí a&nbsp;výbuchem kotlů se&nbsp;potopil“, ale noviny se&nbsp;tím nedaly uchlácholit; zatímco polovládní tisk tvrdil, že&nbsp;loď narazila na&nbsp;německou minu čerstvého původu, přinášel opoziční a&nbsp;zahraniční tisk palcové tituly:</span></p>
        <p class="chunk" data-nb-ref-number="6" data-nb-words="5" data-nb-chars="40"><span class="idea" data-nb-ref-number="6" id="idea6" data-nb-words="5" data-nb-chars="40">FRANCOUZSKÝ KŘIŽNÍK TORPÉDOVÁN od&nbsp;Mloků!</span></p>
        <p class="chunk" data-nb-ref-number="7" data-nb-words="5" data-nb-chars="38"><span class="idea" data-nb-ref-number="7" id="idea7" data-nb-words="5" data-nb-chars="38">ZÁHADNÁ UDÁLOST u&nbsp;pobřeží normandského</span></p>
        <p class="chunk" data-nb-ref-number="8" data-nb-words="2" data-nb-chars="14"><span class="idea" data-nb-ref-number="8" id="idea8" data-nb-words="2" data-nb-chars="14">VZPOURA MLOKŮ!</span></p>
        <p class="chunk" data-nb-ref-number="9" data-nb-words="347" data-nb-chars="2370"><span class="idea" data-nb-ref-number="9" id="idea9" data-nb-words="347" data-nb-chars="2370">„Voláme k&nbsp;odpovědnosti,“ psal vášnivě ve&nbsp;svém listě poslanec Barthélemy, „ty, kdož vyzbrojili zvířata proti lidem; ty, kdo dali Mlokům do&nbsp;pracek pumy, aby jimi zabíjeli francouzské sedláky a&nbsp;hrající si&nbsp;nevinné děti; ty, kdo vydali mořským nestvůrám nejmodernější torpéda, aby jimi mohly potápět francouzské loďstvo, kdykoliv se&nbsp;jim zachce. Pravím, voláme je&nbsp;k&nbsp;odpovědnosti: nechť jsou žalováni z&nbsp;vraždy, nechť jsou pohnáni před válečný soud pro vlastizradu, nechť se&nbsp;vyšetří, kolik dostali od&nbsp;zbrojařů za&nbsp;to, že&nbsp;zásobují mořské kanálie zbraněmi proti civilizovanému lidstvu!“ A&nbsp;tak dále; prostě nastalo obecné zděšení, lid se&nbsp;srocoval na&nbsp;ulicích a&nbsp;počaly se&nbsp;stavět barikády; na&nbsp;pařížských bulvárech stáli senegalští střelci s&nbsp;puškami v&nbsp;pyramidách a&nbsp;v&nbsp;předměstích čekaly tanky a&nbsp;pancéřová auta. V&nbsp;tu&nbsp;chvíli stál ve&nbsp;sněmovně ministr námořnictví M. François Ponceau, bledý, ale odhodlaný, a&nbsp;prohlašoval: Vláda přijímá odpovědnost za&nbsp;to, že&nbsp;ozbrojila Mloky na&nbsp;francouzském pobřeží puškami, vodními kulomety, podmořskými bateriemi a&nbsp;vrhači torpéd. Ale zatímco francouzští Mloci mají jenom lehká děla malého kalibru, jsou němečtí Salamandři vyzbrojováni podmořskými hmoždíři ráže 32 cm; zatímco na&nbsp;francouzském pobřeží připadá jedno podmořské skladiště ručních granátů, torpéd a&nbsp;třaskavin průměrně na&nbsp;každých čtyřiadvacet kilometrů, jsou na&nbsp;italském pobřeží hlubinné depoty válečného materiálu na&nbsp;každém dvacátém a&nbsp;v&nbsp;německých vodách na&nbsp;každém osmnáctém kilometru. Francie nemůže nechat a&nbsp;nenechá své břehy nechráněné. Francie se&nbsp;nemůže vzdát vyzbrojení svých Mloků. Ministr dává už&nbsp;teď co&nbsp;nejpřísněji vyšetřit, kdo je&nbsp;vinen osudným nedorozuměním na&nbsp;pobřeží normandském; zdá se, že&nbsp;Mloci považovali barevné rakety za&nbsp;signál k&nbsp;vojenskému zakročení a&nbsp;chtěli se&nbsp;bránit. Zatím byl zbaven svého místa jak velitel lodi Jules Flambeau, tak prefekt cherbourský; zvláštní komise pak zjišťuje, jak podnikatelé vodních staveb nakládají s&nbsp;Mloky; napříště bude v&nbsp;tom směru nařízen přísný dohled. Vláda hluboce lituje ztrát na&nbsp;lidských životech; mladí národní hrdinové Pierre Cajus, Marcel Bérard a&nbsp;Louis Kermadec budou dekorováni a&nbsp;pohřbeni na&nbsp;státní útraty a&nbsp;jejich rodičům se&nbsp;dostane čestné penze. V&nbsp;nejvyšším vedení francouzského loďstva dojde k&nbsp;významným změnám. Vláda položí sněmovně otázku důvěry, jakmile bude s&nbsp;to&nbsp;podat bližší zprávy. Nato kabinet ohlásil své permanentní zasedání.</span></p>
        <p class="chunk" data-nb-ref-number="10" data-nb-words="255" data-nb-chars="1636"><span class="idea" data-nb-ref-number="10" id="idea10" data-nb-words="255" data-nb-chars="1636">Zatím noviny – podle své politické barvy – navrhovaly trestní, vyhlazovací, kolonizační nebo křížovou výpravu proti Mlokům, generální stávku, demisi vlády, zatčení mločích podnikatelů, zatčení komunistických vůdců a&nbsp;agitátorů a&nbsp;mnoho jiných takových záchranných opatření. S&nbsp;pověstmi o&nbsp;možném uzávěru břehů a&nbsp;přístavů se&nbsp;lidé počali horečně zásobit potravinami a&nbsp;ceny veškerého zboží stoupaly závratným tempem; v&nbsp;průmyslových městech vypukly protidrahotní bouře; burza byla na&nbsp;tři dny zavřena. Byla to&nbsp;prostě nejnapjatější a&nbsp;nejhrozivější situace za&nbsp;poslední tři nebo čtyři měsíce. V&nbsp;tu&nbsp;chvíli však do&nbsp;věci obratně zasáhl ministr orby M. Monti. Zařídil totiž, aby na&nbsp;francouzském pobřeží bylo dvakrát týdně nasypáno do&nbsp;moře pro Mloky tolik a&nbsp;tolik set vagonů jablek, ovšem na&nbsp;státní náklad. Toto opatření neobyčejně uspokojilo Mloky a&nbsp;uklidnilo sadaře v&nbsp;Normandii a&nbsp;jinde. Ale M. Monti šel v&nbsp;tom směru dál: protože už&nbsp;dlouho byly potíže s&nbsp;hlubokým a&nbsp;povážlivým vřením ve&nbsp;vinařských krajích, trpících nedostatkem odbytu, nařídil, aby stát přispíval na&nbsp;Mloky tím způsobem, že&nbsp;každý Salamandr bude dostávat denně půl litru bílého vína. Mloci si&nbsp;zprvu nevěděli s&nbsp;tím vínem rady, protože byli po&nbsp;něm postihováni silnými průjmy, a&nbsp;vylévali je&nbsp;do&nbsp;moře; ale během času si&nbsp;na&nbsp;ně&nbsp;patrně zvykli, a&nbsp;bylo pozorováno, že&nbsp;od&nbsp;té&nbsp;doby se&nbsp;francouzští Mloci pářili horlivěji, byť s&nbsp;menší plodností než dříve. Tak byla jedním rázem rozřešena agrární otázka i&nbsp;mločí aféra; hrozivé napětí bylo zažehnáno, a&nbsp;když zakrátko vypukla nová krize vlády pro finanční skandál Mme Töpplerové, stal se&nbsp;obratný a&nbsp;osvědčený M. Monti v&nbsp;novém kabinetu ministrem námořnictví.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./valka_s_mloky_026.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>