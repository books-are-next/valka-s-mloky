<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 4\. Der Nordmloch">
    <meta name="apple-mobile-web-app-capable" content="yes">
    <title>Kapitola 4. Der Nordmloch</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./valka_s_mloky_026.html">
    <link rel="next" href="./valka_s_mloky_028.html">
    <meta name="nb-order" content="23">
    <link rel="self" href="valka_s_mloky_027.html">
    <meta name="nb-identifier" content="capek-valka-s-mloky-ed9f854">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1273" data-nb-chars="8375">
    <nav role="doc-toc">
      <ul class="plain section">
        <li><a href="valka_s_mloky_005.html">Předmluva</a></li>
        <li><a href="valka_s_mloky_006.html">Kniha
            první
            Andrias Scheuchzeri</a>
          <ul class="plain">
            <li><a href="valka_s_mloky_007.html">Kapitola
                1.
                Podivínství kapitána Van Tocha</a></li>
            <li><a href="valka_s_mloky_008.html">Kapitola
                2.
                Pan Golombek[4]
                a pan Valenta[5]</a></li>
            <li><a href="valka_s_mloky_009.html">Kapitola
                3.
                G. H. Bondy a jeho krajan</a></li>
            <li><a href="valka_s_mloky_010.html">Kapitola
                4.
                Obchodní podnik kapitána Van Tocha</a></li>
            <li><a href="valka_s_mloky_011.html">Kapitola
                5.
                Kapitán J. Van Toch a jeho cvičení ještěři</a></li>
            <li><a href="valka_s_mloky_012.html">Kapitola
                6.
                Jachta na laguně</a></li>
            <li><a href="valka_s_mloky_013.html">Kapitola
                7.
                Pokračování jachty na laguně</a></li>
            <li><a href="valka_s_mloky_014.html">Kapitola
                8.
                Andrias Schuechzeri</a></li>
            <li><a href="valka_s_mloky_015.html">Kapitola
                9.
                Andrew Scheuchzer</a></li>
            <li><a href="valka_s_mloky_016.html">Kapitola
                10.
                Posvícení v Novém Strašecí</a></li>
            <li><a href="valka_s_mloky_017.html">Kapitola
                11.
                O Lidogešterkách</a></li>
            <li><a href="valka_s_mloky_018.html">Kapitola
                12.
                Salamander-Syndicate</a></li>
          </ul>
        </li>
        <li><a href="valka_s_mloky_019.html">Kniha
            druhá
            Po stupních civilizace</a>
          <ul class="plain">
            <li><a href="valka_s_mloky_020.html">Kapitola
                1.
                Pan Povondra čte noviny</a></li>
            <li><a href="valka_s_mloky_021.html">Kapitola
                2.
                Po stupních civilizace (Dějiny Mloků)1</a></li>
            <li><a href="valka_s_mloky_022.html">Kapitola
                3.
                Pan Povondra čte opět noviny</a></li>
          </ul>
        </li>
        <li><a href="valka_s_mloky_023.html">Kniha
            třetí
            Válka s mloky</a>
          <ul class="plain">
            <li><a href="valka_s_mloky_024.html">Kapitola
                1.
                Masakr na Ostrovech kokosových</a></li>
            <li><a href="valka_s_mloky_025.html">Kapitola
                2.
                Srážka v Normandii</a></li>
            <li><a href="valka_s_mloky_026.html">Kapitola
                3.
                Incident v La Manche</a></li>
            <li><a href="valka_s_mloky_027.html">Kapitola
                4.
                Der Nordmloch</a></li>
            <li><a href="valka_s_mloky_028.html">Kapitola
                5.
                Wolf Meynert píše své dílo</a></li>
            <li><a href="valka_s_mloky_029.html">Kapitola
                6.
                X varuje</a></li>
            <li><a href="valka_s_mloky_030.html">Kapitola
                7.
                Zemětřesení v Louisianě</a></li>
            <li><a href="valka_s_mloky_031.html">Kapitola
                8.
                Chief Salamander klade požadavky</a></li>
            <li><a href="valka_s_mloky_032.html">Kapitola
                9.
                Konference ve Vaduzu</a></li>
            <li><a href="valka_s_mloky_033.html">Kapitola
                10.
                Pan Povondra to bere na sebe</a></li>
            <li><a href="valka_s_mloky_034.html">Kapitola
                11.
                Autor mluví sám se sebou</a></li>
          </ul>
        </li>
        <li><a href="valka_s_mloky_035.html">Ediční poznámka</a></li>
        <li><a href="valka_s_mloky_036.html">Život a doba spisovatele
            Karla Čapka v datech</a></li>
        <li><a href="valka_s_mloky_037.html">První
            vydání knih Karla Čapka</a></li>
        <li><a href="valka_s_mloky_038.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./valka_s_mloky_026.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="25"><span class="idea" data-nb-ref-number="1" id="idea1" data-nb-words="4" data-nb-chars="25">Kapitola 4. Der Nordmloch</span></h1>
        <section>
          <p class="chunk" data-nb-ref-number="2" data-nb-words="69" data-nb-chars="439"><span class="idea" data-nb-ref-number="2" id="idea2" data-nb-words="69" data-nb-chars="439">Nemnoho let po&nbsp;osazení prvních mločích kolonií v&nbsp;Severním a&nbsp;Baltském moři zjistil německý badatel dr. Hans Thüring, že&nbsp;baltský Mlok vykazuje – patrně vlivem prostředí – některé odlišné tělesné vlastnosti; tak prý je&nbsp;o&nbsp;něco světlejší, kráčí vzpřímeněji a&nbsp;jeho lebeční index svědčí o&nbsp;lebce delší a&nbsp;užší, než je&nbsp;hlava jiných Mloků. Tato varieta dostala jméno der Nordmolch čili der Edelmolch (Andrias Scheuchzeri var. nobilis erecta Thüring).</span></p>
          <p class="chunk" data-nb-ref-number="3" data-nb-words="265" data-nb-chars="1783"><span class="idea" data-nb-ref-number="3" id="idea3" data-nb-words="265" data-nb-chars="1783">Nato se&nbsp;i&nbsp;německý tisk počal horlivě obírat baltským Mlokem. Zvláštní váha se&nbsp;kladla na&nbsp;to, že&nbsp;právě vlivem německého prostředí se&nbsp;tento Mlok vyvinul v&nbsp;odlišný a&nbsp;vyšší rasový typus, nesporně nadřaděný všem jiným Salamandrům. S&nbsp;opovržením se&nbsp;psalo o&nbsp;degenerovaných Mlocích mediteránních, zakrnělých tělesně i&nbsp;mravně, o&nbsp;divošských Mlocích tropických a&nbsp;vůbec o&nbsp;nízkých, barbarských a&nbsp;zvířecích Salamandrech jiných národů. Od&nbsp;Velemloka k&nbsp;německému Nadmloku, tak znělo okřídlené slovo té&nbsp;doby. Což nebyl prapůvod všech novodobých Mloků na&nbsp;půdě německé? Nestála jejich kolébka u&nbsp;Öhningen, kde německý učenec dr. Johannes Jakob Scheuchzer našel jejich nádhernou stopu už&nbsp;v&nbsp;miocénu? Není tudíž nejmenší pochybnosti, že&nbsp;původní Andrias Scheuchzeri se&nbsp;zrodil před geologickými věky na&nbsp;půdě germánské; rozptýlil-li se&nbsp;potom do&nbsp;jiných moří a&nbsp;pásem, doplatil na&nbsp;to&nbsp;svým vývojovým sestupem a&nbsp;degenerací; jakmile se&nbsp;však usadil opět na&nbsp;půdě své pravlasti, stává se&nbsp;znovu tím, čím byl původně: ušlechtilým nordickým Mlokem Scheuchzerovým, světlým, vzpřímeným a&nbsp;dlouholebým. Tudíž jen na&nbsp;německé půdě se&nbsp;mohou Mloci vrátit k&nbsp;svému čistému a&nbsp;nejvyššímu typu, jak jej našel veliký Johannes Jakob Scheuchzer na&nbsp;otisku v&nbsp;lomech öhningenských. Proto Německo potřebuje nových a&nbsp;delších břehů, potřebuje kolonií, potřebuje světových moří, aby se&nbsp;všude v&nbsp;německých vodách mohly vyvinout nové generace rasově čistých, prapůvodních německých Salamandrů. Potřebujeme nového prostoru pro své Mloky, psaly německé noviny; a&nbsp;aby ta&nbsp;skutečnost byla německému národu stále na&nbsp;očích, byl v&nbsp;Berlíně postaven velkolepý pomník Johanna Jakoba Scheuchzera. Veliký doktor byl tu&nbsp;zobrazen s&nbsp;tlustou knihou v&nbsp;ruce; u&nbsp;jeho nohou sedí vztyčeně ušlechtilý nordický Mlok, zírající do&nbsp;dálky, na&nbsp;nedozírná pobřeží světového oceánu.</span></p>
          <p class="chunk" data-nb-ref-number="4" data-nb-words="114" data-nb-chars="783"><span class="idea" data-nb-ref-number="4" id="idea4" data-nb-words="114" data-nb-chars="783">Při odhalení tohoto národního pomníku byly ovšem proneseny slavnostní řeči, jež vzbudily neobyčejnou pozornost ve&nbsp;světovém tisku. Německo znovu vyhrožuje, konstatovaly zejména anglické hlasy. Jsme na&nbsp;takový tón sice již zvyklí, ale mluví-li se&nbsp;při tak oficiální příležitosti o&nbsp;tom, že&nbsp;Německo potřebuje do&nbsp;tří let pět tisíc kilometrů nového mořského pobřeží, jsme nuceni odpovědět co&nbsp;nejzřetelněji: Dobrá, zkuste to! Na&nbsp;britských březích si&nbsp;vylámete zuby. Jsme připraveni a&nbsp;budeme tím lépe připraveni do&nbsp;tří let. Anglie bude a&nbsp;musí mít tolik válečných lodí jako dvě největší kontinentální mocnosti dohromady; tento poměr sil je&nbsp;jednou provždycky neporušitelný. Chcete-li rozpoutat šílené závody v&nbsp;námořním zbrojení, budiž; žádný Brit nestrpí, abychom zůstali o&nbsp;sebemenší krok pozadu.</span></p>
          <p class="chunk" data-nb-ref-number="5" data-nb-words="119" data-nb-chars="806"><span class="idea" data-nb-ref-number="5" id="idea5" data-nb-words="119" data-nb-chars="806">„Přijímáme německou výzvu,“ prohlásil v&nbsp;parlamentě lord admirality sir Francis Drake jménem vlády. „Kdo vztahuje ruku po&nbsp;kterémkoli moři, narazí na&nbsp;pancíře našich lodí. Velká Británie je&nbsp;dosti silná, aby odrazila každý útok na&nbsp;své výspy a&nbsp;na&nbsp;břehy svých dominií a&nbsp;kolonií. Za&nbsp;takový útok budeme považovat i&nbsp;stavbu nových pevnin, ostrovů, pevností a&nbsp;leteckých základen v&nbsp;každém moři, jehož vlny omývají sebemenší kousek britského pobřeží. Budiž toto poslední výstrahou komukoliv, kdo by&nbsp;chtěl byť jen o&nbsp;yard pohnout břehy mořskými.“ Nato parlament povolil stavbu nových válečných korábů s&nbsp;preliminovaným nákladem půl miliardy liber šterlinků. Byla to&nbsp;vpravdě impozantní odpověď na&nbsp;postavení vyzývavého pomníku Johanna Jakoba Scheuchzera v&nbsp;Berlíně; tento pomník stál ovšem jenom dvanáct tisíc říšských marek.</span></p>
          <p class="chunk" data-nb-ref-number="6" data-nb-words="122" data-nb-chars="838"><span class="idea" data-nb-ref-number="6" id="idea6" data-nb-words="122" data-nb-chars="838">Na&nbsp;ty&nbsp;projevy odpověděl skvělý francouzský publicista markýz de&nbsp;Sade, zpravidla výtečně informovaný, v&nbsp;tomto smyslu: Britský lord admirality prohlásil, že&nbsp;Velká Británie je&nbsp;připravena na&nbsp;všechny eventuality. Dobrá; je&nbsp;však vznešenému lordu známo, že&nbsp;Německo má&nbsp;ve&nbsp;svých baltských Mlocích stálou a&nbsp;strašlivě vyzbrojenou armádu, čítající dnes pět milionů kombatantních<a href="./resources/undefined">[50]</a> Salamandrů z&nbsp;povolání, kterou může ihned nasadit do&nbsp;války ve&nbsp;vodě i&nbsp;na&nbsp;břehu? K&nbsp;tomu připočtěte nějakých sedmnáct milionů Mloků pro službu technickou a&nbsp;etapní, připravených kdykoliv nastoupit jako rezervní a&nbsp;okupační armáda. Dnes je&nbsp;baltský Salamandr nejlepší voják na&nbsp;světě; psychologicky dokonale zpracován, vidí ve&nbsp;válce své pravé a&nbsp;nejvyšší poslání; půjde do&nbsp;každého boje s&nbsp;nadšením fanatika, s&nbsp;chladným důmyslem technika a&nbsp;s&nbsp;příšernou kázní právě pruského Mloka.</span></p>
          <p class="chunk" data-nb-ref-number="7" data-nb-words="79" data-nb-chars="497"><span class="idea" data-nb-ref-number="7" id="idea7" data-nb-words="79" data-nb-chars="497">Je&nbsp;dále britskému lordu admirality známo, že&nbsp;Německo horečně buduje dopravní lodi, které mohou převážet celou brigádu válečných Salamandrů najednou? Je&nbsp;mu&nbsp;známo, že&nbsp;staví sta a&nbsp;sta malých ponorek o&nbsp;akčním rádiu tří až&nbsp;pěti tisíc kilometrů, jejichž posádkou budou toliko baltští Mloci? Je&nbsp;mu&nbsp;známo, že&nbsp;zřizuje v&nbsp;různých částech oceánu obrovské podmořské nádrže na&nbsp;pohonné látky? Nuže, tažme se&nbsp;znovu: je&nbsp;si&nbsp;britský občan jist, že&nbsp;jeho veliká země je&nbsp;opravdu dobře připravena na&nbsp;všechny eventuality?</span></p>
          <p class="chunk" data-nb-ref-number="8" data-nb-words="294" data-nb-chars="1803"><span class="idea" data-nb-ref-number="8" id="idea8" data-nb-words="294" data-nb-chars="1803">Není těžko si&nbsp;představit, pokračoval markýz de&nbsp;Sade, co&nbsp;budou v&nbsp;příští válce znamenat Mloci vyzbrojení podmořskými bertami<a href="./resources/undefined">[51]</a>, minomety a&nbsp;torpédy pro blokádu břehů; namouvěru, poprvé v&nbsp;dějinách světa nemusí nikdo závidět Anglii její skvělou ostrovní polohu. Ale když už&nbsp;jsme u&nbsp;těch otázek: je&nbsp;britské admiralitě známo i&nbsp;to, že&nbsp;baltští Mloci jsou opatřeni strojem jinak mírumilovným, který se&nbsp;jmenuje pneumatická vrtačka, a&nbsp;že&nbsp;tato nejmodernější vrtačka se&nbsp;za&nbsp;jednu hodinu zakusuje do&nbsp;hloubky deseti metrů v&nbsp;nejlepší švédské žule a&nbsp;do&nbsp;hloubky padesáti až&nbsp;šedesáti metrů v&nbsp;anglické křídě? (Dokázaly to&nbsp;pokusné vrty, které tajně podnikla německá technická expedice v&nbsp;noci dne 11., 12. a&nbsp;13. minulého měsíce na&nbsp;anglickém pobřeží mezi Hythe a&nbsp;Folkestonem, tedy přímo před nosem pevnosti doverské.) Doporučujeme svým přátelům za&nbsp;Kanálem, aby si&nbsp;sami spočítali, za&nbsp;kolik týdnů může být Kent nebo Essex provrtán pod hladinou mořskou dírami jako bochník sýra. Do&nbsp;této doby pohlížel britský ostrovan starostlivě k&nbsp;obloze, odkud prý může přijít jediná zkáza jeho kvetoucím městům, jeho Bank of&nbsp;England nebo jeho pokojným kotážím, tak útulným ve&nbsp;věčně zeleném rámci břečťanu. Ať&nbsp;nyní přiloží raději ucho k&nbsp;zemi, na&nbsp;níž si&nbsp;hrají jeho děti: nezaslechne v&nbsp;ní&nbsp;dnes nebo zítra skřípat a&nbsp;krok za&nbsp;krokem se&nbsp;hlouběji zažírat neúnavný a&nbsp;strašlivý nebozez mločí vrtačky, razící cestu pro nálože dosud nevídaných třaskavin? Ne&nbsp;už&nbsp;válka ve&nbsp;vzduchu, ale válka pod vodou a&nbsp;pod zemí je&nbsp;poslední slovo našeho věku. Slyšeli jsme sebevědomá slova z&nbsp;kapitánského můstku pyšného Albionu; ano, dosud je&nbsp;to&nbsp;mocný koráb, který se&nbsp;vznáší na&nbsp;vlnách a&nbsp;ovládá je; ale jednou by&nbsp;se&nbsp;ty&nbsp;vlny mohly zavřít nad lodí rozmetanou a&nbsp;klesající do&nbsp;mořských hlubin. Nebylo by&nbsp;lépe čelit tomu nebezpečí raději dřív? Do&nbsp;tří let bude na&nbsp;to&nbsp;už&nbsp;příliš pozdě!</span></p>
          <p class="chunk" data-nb-ref-number="9" data-nb-words="177" data-nb-chars="1179"><span class="idea" data-nb-ref-number="9" id="idea9" data-nb-words="177" data-nb-chars="1179">Tato výstraha brilantního francouzského publicisty vzbudila v&nbsp;Anglii ohromné vzrušení; přes všechna dementi slyšeli lidé v&nbsp;nejrůznějších částech Anglie podzemní skřípění mločích vrtaček. Německé úřední kruhy ovšem řízně odmítly a&nbsp;vyvrátily citovaný článek, prohlašujíce jej od&nbsp;začátku do&nbsp;konce za&nbsp;pusté štvaní a&nbsp;nepřátelskou propagandu; současně však se&nbsp;konaly na&nbsp;Baltu veliké kombinované manévry německého loďstva, pozemních sil a&nbsp;válečných Salamandrů. Při těchto manévrech vyhodily minérské čety Mloků před zraky zahraničních vojenských přidělenců do&nbsp;povětří kus podvrtaných písečných dun poblíž Rügenwalde v&nbsp;rozsahu šesti čtverečních kilometrů. Byla prý to&nbsp;velkolepá podívaná, když se&nbsp;s&nbsp;hrozným duněním nadzvedla země „jako zpřelámaná kra“ a&nbsp;teprve potom se&nbsp;rozletěla v&nbsp;obrovskou stěnu dýmu, písku a&nbsp;balvanů; udělala se&nbsp;tma skoro jako v&nbsp;noci a&nbsp;zvednutý písek padal v&nbsp;okruhu téměř sta kilometrů, ba&nbsp;snesl se&nbsp;po&nbsp;několika dnech jako písečný déšť až&nbsp;ve&nbsp;Varšavě. V&nbsp;zemském ovzduší zůstalo po&nbsp;této nádherné explozi tolik volně poletujícího drobného písku a&nbsp;prachu, že&nbsp;až&nbsp;do&nbsp;konce toho roku byly západy slunce v&nbsp;celé Evropě neobyčejně krásné, krvavě rudé a&nbsp;ohnivé jako nikdy předtím.</span></p>
          <p class="chunk" data-nb-ref-number="10" data-nb-words="24" data-nb-chars="172"><span class="idea" data-nb-ref-number="10" id="idea10" data-nb-words="24" data-nb-chars="172">Moře, jež zalilo rozmetaný kus pobřeží, dostalo potom název Scheuchzer-See a&nbsp;bylo cílem nesčetných školních výletů a&nbsp;výprav německých dítek, pějících oblíbenou mločí hymnu:</span></p>
          <p class="chunk" data-nb-ref-number="11" data-nb-words="6" data-nb-chars="50"><span class="idea" data-nb-ref-number="11" id="idea11" data-nb-words="6" data-nb-chars="50">SOLCHE ERFOLCHE ERREICHEN NUR DEUTSCHE MOLCHE.<a href="./resources/undefined">[52]</a></span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./valka_s_mloky_028.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>